<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>פרק 13: גוגל, פייסבוק, ותיאוריית האגרגציה - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>פרק 13: גוגל, פייסבוק, ותיאוריית האגרגציה</h1>
        <div class="meta-row">
            <span class="meta-date">פורסם ב: 16 באפריל 2024</span>
            <a href="../../podcasts/vptyqst.html" class="meta-feed">אופטיקאסט</a>
        </div>
    </div>

    <div class="player-container">
        <audio id="audio-player" controls>
            <source src="https://anchor.fm/s/f116bc18/podcast/play/85402301/https%3A%2F%2Fd3ctxlq1ktw2nl.cloudfront.net%2Fstaging%2F2024-3-15%2F428b0751-f88c-b272-b7e6-1c4e69657b8d.mp3" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
            <article class="paragraph speaker-Ami Matan Zinger type-content">
                <div class="paragraph-meta">
                    <span class="speaker-name">Ami Matan Zinger</span>
                    <span class="timestamp">00:00</span>
                </div>
                <div class="content">
                    <p>היי, אני מתן זינגר וטוב שחזרתם לאופטיקאסט. אני מנסה ללכת לישון כל יום קצת יותר חכם ממה שקמתי, ובואו תצטרפו אליי למסע הזה. ולפני שנתחיל עם הנושא של היום, אני רק מזכיר שעל כל הדברים שאני מדבר עליהם כאן אני גם כותב בבלוג 'אופטיקאי מדופלם' ואתם מוזמנים לבדוק את זה ולהירשם, כך גם תקבלו מייל כל פעם שיוצא פרק חדש של אופטיקאסט וגם תקבלו ישירות במייל את כל מה שעוד אני כותב עליו בבלוג שזה בעיקר עוד נושאים כמו אלה שאני מדבר עליהם בפודקאסט. אז אפשר למצוא את כל זה ב-meduplam.blog והלינק מופיע גם בשואו-נוטס של הפרק הזה.

ועכשיו בואו נתחיל. בפרקים הקרובים אנחנו נדבר על תאוריית האגרגציה של בן תומפסון (Aggregation Theory). במילים שלו, זוהי דרך חדשה להבין עסקים בעידן האינטרנט, וזו כנראה התרומה הכי גדולה של בן תומפסון, שכותב את הבלוג Stratechery, לידע האנושי. אבל כדי להכין את הקרקע, נלך כמו שאנחנו בדרך כלל עושים פה ונתחיל עם כמה השקעות של וורן באפט וברקשייר האת'אווי. בפרק 11 הם כביכול הצטיירו פה לא כל כך טוב לגבי כמה הם מבינים טכנולוגיה כי הם נתנו לפרוגרסיב לעשות דיסראפשן לגייקו עם טלמטיקה, והמוניטין הזה, הנרטיב הזה שהם לא מבינים בטכנולוגיה, התחזק מאוד בסוף שנות ה-90 בתקופת בועת הדוט-קום. אנשים ירדו על באפט שהוא לא מבין את הכלכלה החדשה ואת האינטרנט כי הם לא השקיעו במניות של חברות דוט-קום שעלו ועלו ועלו בניינטיז, מה שבדיעבד התברר בתור החלטה חכמה כשכל המניות האלה קרסו. ובאפט ומאנגר אולי התעלמו ממניות הבועה, אבל הם ממש לא התעלמו מהאינטרנט. הנה צ'ארלי מאנגר, בישירות ובתמציות שאופיינית לו, באספה השנתית של ברקשייר במאי של שנת 2000, ממש רגע לפני שבועת הדוט-קום התפוצצה.</p>
                </div>
            </article>
            
            <article class="paragraph speaker-Charlie Munger type-content">
                <div class="paragraph-meta">
                    <span class="speaker-name">Charlie Munger</span>
                    <span class="timestamp">01:31</span>
                </div>
                <div class="content">
                    <p>Well, he asked if we were afraid if the internet would hurt some of our business, and I think the answer is yes.</p>
                </div>
            </article>
            
            <article class="paragraph speaker-Ami Matan Zinger type-content">
                <div class="paragraph-meta">
                    <span class="speaker-name">Ami Matan Zinger</span>
                    <span class="timestamp">01:50</span>
                </div>
                <div class="content">
                    <p>וורן באפט ידע להסביר את זה קצת יותר בפירוט. הוא הסביר בשלב די מוקדם מה יהיו ההשלכות של האינטרנט על עסקי העיתונות.</p>
                </div>
            </article>
            
            <article class="paragraph speaker-Warren Buffett type-content">
                <div class="paragraph-meta">
                    <span class="speaker-name">Warren Buffett</span>
                    <span class="timestamp">01:58</span>
                </div>
                <div class="content">
                    <p>Sure, when you eliminate the delivery cost, I mean, we pay a significant percentage of our circulation revenue to our carriers, and we pay additional money to the district managers, and we pay for the trucks that deliver the product out, and we pay for huge printing presses and all of that sort of thing. And people do chop down trees in order to give us the raw material to transmit information in Buffalo, you know, about what the Buffalo Bills did yesterday on Sunday with all the details. And now you have the internet that has virtually no incremental unit cost to anything and can deliver the information instantaneously. So it's a big factor for newspapers, and the newspaper world, in my view, will look very, very, very different in not that many years.</p>
                </div>
            </article>
            
            <article class="paragraph speaker-Ami Matan Zinger type-content">
                <div class="paragraph-meta">
                    <span class="speaker-name">Ami Matan Zinger</span>
                    <span class="timestamp">02:49</span>
                </div>
                <div class="content">
                    <p>הסיפור של וורן באפט וצ'ארלי מאנגר עם עיתונים הולך הרבה אחורה. הם גם נהנו לקרוא אותם וגם מאוד אהבו את המאפיינים הכלכליים שלהם. הם זיהו תבנית שחזרה על עצמה בעיר אחרי עיר אחרי עיר. לפני הרבה עשורים כשעוד לא הייתה טלוויזיה בכבלים ובטח שלפני האינטרנט, עיתונים הייתה הדרך שבה מידע היה מגיע לתוך הבית של האנשים. זאת הייתה הדרך שבה הם צרכו והתעדכנו במה שקורה וצרכו חדשות. וארצות הברית היא מדינה מאוד מאוד מאוד גדולה. זה גם ככה מספיק קשה להספיק להדפיס את כל העיתונים במשך הלילה כדי שיהיו מוכנים לחלוקה בבוקר ברחבי העיר. ואז להתחיל להזיז אותם מעיר אחת לעיר אחרת, זה כבר היה כמעט בלתי אפשרי מבחינה כלכלית. אז עיתונים נמכרו בעיקר בעיר או במטרופולין שבו הם הודפסו.

באפט ומאנגר שמו לב שבגלל יתרונות של סקייל, ערים שהיו בהם מספר עיתונים, בסופו של דבר הפכו לערים של עיתון אחד. מאנגר הסביר בשנות ה-90 איך הפלייוויל הזה עבד: ברגע שאני מקבל את רוב הסירקולציה, אני מקבל גם את רוב הפרסום. וברגע שאני מקבל את רוב הפרסום ורוב הסירקולציה, רוב המחזור, אז למה שמישהו ירצה עיתון דק יותר שיש בו פחות מידע? אז זה נוטה להתכנס למצב של winner-take-all. אם תסתכלו על ההשקעות של ברקשייר, מאנגר הסביר שעשו בסוף הרבה כסף, אתם תשימו לב שפעמיים קנינו עיתון בעיירה של שני עיתונים, two-newspaper town, שמאז הפכו ל-one-newspaper town. באחד המקרים קנינו פוזיציה בוושינגטון פוסט, זה היה פשוט חלומי. ההשקעה היא עלתה כמעט פי 50 ממה ששילמנו. אם אני הייתי במקומכם, לא הייתי בונה על למצוא במהלך חייכם השקעה טובה כמו הוושינגטון פוסט היה ב-73'. זה מאנגר.

והסיבה שההשקעה בוושינגטון פוסט עבדה להם כל כך טוב היא בגלל שילוב של שני דברים. קודם כל, הם שילמו הרבה פחות ממה שהחברה הייתה שווה. העריכו אז שמשקיע פרטי היה משלם 500 מיליון דולר על הוושינגטון פוסט באותה שנה, זה היה ה-intrinsic value. אבל היא נסחרה בבורסה בשווי של פחות מ-100 מיליון דולר. אז ברקשייר בעצם קנתה פה שטר של דולר ב-20 סנט. זה קרה אז בגלל שילוב של קריסה כללית בשוק ההון אחרי בועה שהתפתחה בסוף שנות ה-60 והתפוצצה, וגם העובדה שהפוסט פרסמו את הפנטגון פייפרס וממשל ניקסון ניסה להתנקל להם.

בכל מקרה, זה הפרמטר הראשון. ה-Washington Post Company נסחרה בהנחה גדולה של 80% יחסית לשווי שלה. והנקודה שעשתה את ההשקעה הזאת כל כך מוצלחת הייתה העובדה שוושינגטון עדיין הייתה אז עיירה של שני עיתונים, הוושינגטון פוסט והוושינגטון סטאר. והתובנה של באפט ומאנגר הייתה שהפוסט הולך לנצח ולדחוק החוצה את הסטאר עם הזמן בגלל סקייל גדול יותר והנהלה איכותית ועוד כמה יתרונות שהיו בפוסט. אז שטר של דולר הזה שברקשייר קנתה ב-20 סנט גם הגדיל את הערך שלו בהדרגה והפך ל-10 דולר. ואז בעצם מה שקרה פה זה שברקשייר האת'אווי קנו שטר של 10 דולר ב-20 סנט. והשילוב של שני הגורמים האלה, זה מה שהפך את ההשקעה הזאת לאחת ההצלחות הגדולות בהיסטוריה של ברקשייר.

וכנראה שגם עזרה העובדה שבאפט הפך למנטור הפיננסי של קת'רין גרהם, שהייתה המנכ"לית בזמנו של הוושינגטון פוסט, והיא קנתה בחזרה, עשתה ביי-באק של כמות מאוד גדולה של מניות בתקופה שהמחיר היה נמוך. תופעה מאוד דומה קרתה עם גייקו בערך באותם שנים ודיברנו על זה בפרק 10. הוושינגטון פוסט הוא סיפור מאוד מאוד מעניין בפני עצמו וקת'רין גרהם היא דוגמה מרתקת לאינטליג'נט פנאטיק. אולי עוד נחזור לזה בפרק אחר בעתיד ויש גם סרט מעולה בשם 'הפוסט' שמריל סטריפ משחקת בו את קת'רין גרהם, מאוד ממליץ עליו. אבל בינתיים אני רוצה להתמקד במכניקה של איך עיתונים הפכו למונופול מקומי בעידן שלפני האינטרנט, בעיקר כי זה בדיוק ההפך מהמכניקה שבה נוצרים מונופולים בעידן שאחרי האינטרנט.

שרשרת הערך של העיתונות הייתה מורכבת מעיתונאים, הם אלה שמספקים את הידיעות, את התוכן. החלק השני הוא ההוצאה לאור, בתי דפוס בבעלות העיתון שהדפיסו את הגיליונות עצמם על דפים במהלך הלילה. והחלק השלישי הוא ההפצה, משאיות שיוצאות מבית הדפוס ומגיעות למרכזי החלוקה ולחנויות הגדולות, ומשם גם היו יוצאים מחלקי עיתונים, paper boys, שהיו ממש נערים שנוסעים על אופניים וזורקים את העיתונים לבתים. כשוורן באפט היה בתיכון, באופן מצחיק, הוא עבד בתור paper boy של הוושינגטון פוסט, וכמה עשורים אחר כך הוא הפך לבעל מניות גדול ויושב ראש דירקטוריון, ממש זינק במעלה ההיררכיה של הפוסט. ואם נסכם את שרשרת הערך, אז יש פה ספקים (כתבים במקרה הזה), יש הפצה (במקרה הזה בתי דפוס ומשאיות ופייפר בויז), ויש צרכנים, הקוראים של העיתון שמשלמים דמי מנוי.

ומעל לכל זה יש עוד זרם של הכנסות מפרסום. גם מודעות גדולות של עסקים שרצו לפרסם על נניח עמוד שלם בעיתון, וגם מה שנקרא classifieds, מודעות מאוד קטנות נניח של מישהו שמוכר את האוטו שלו או דירה שמוצעת להשכרה. לפני האינטרנט אנשים היו קונים ומוכרים מכוניות יד שנייה דרך עמוד הקלאסיפיידס של העיתון. ואז, כמו שמאנגר מתאר, המונופול של העיתון באותה עיר נוצר דרך השליטה בהפצה. העיתון שיש לו את הכי הרבה מכונות דפוס, שמוכר הכי הרבה עותקים, את הסירקולציה, המשיג את המחזור הכי גדול, יכול להדפיס בזכות זה עוד יותר עותקים ויש לו הכי הרבה קוראים. ואת היתרון הזה אפשר למנף כדי להשיג את העיתונאים הכי טובים בעיר, להדפיס עוד יותר עמודים, להכניס מוספים, מה שמגדיל עוד יותר את המחזור. ובגלל שיש עוד יותר קוראים, זה גם מביא את הכי הרבה פרסום, גם מודעות קלאסיפיידס וגם של המפרסמים הגדולים, כי זה העיתון הכי נקרא. אז אם אתה רוצה למכור את האוטו שלך, אתה תלך לעיתון שיש הכי הרבה אנשים שקוראים אותו. וזה נותן עוד הכנסות לעיתון שאפשר להשתמש בהם כדי להשיג עוד עיתונאים מוכשרים שאיכשהו עדיין עובדים אצל המתחרה, או אולי להוסיף מהדורת ערב או מהדורת סופשבוע, Sunday newspaper, ככה עד שבסוף נשאר רק עיתון אחד שפועל בעיר.

ומה שמעניין הוא שהמנגנון הזה ניצל את היתרון של שליטה בהפצה, הבעלות על מכונות הדפוס וכל המערך הזה של המשאיות וכן הלאה, כדי לעשות קונסולידציה אחורה להיצע, להשיג את כל העיתונאים המוכשרים בעיר, להדפיס את כל המהדורות, עד שבסוף לא נשאר עיתון אחר שאפשר לקרוא בכלל. הוושינגטון פוסט גם היה עיתון מאוד איכותי בשנות ה-80, אבל נניח שמאיזושהי סיבה לא רציתם לקרוא אותו בזמנו, אם גרתם בוושינגטון, לא הייתה לכם אלטרנטיבה. לא היה עיתון אחר שהודפס מדי יום ויכולתם לקרוא אותו במקום. ועסקי עיתונים, כמו שבאפט חזה נכון בשנת 2000, לא הולכים כל כך טוב מאז שהאינטרנט הגיע.

קודם כל, כי האינטרנט הסיר את החסם הגיאוגרפי. פתאום גם אם אני גר בעיר באפלו בניו יורק, יש לי עוד דרכים להתעדכן במה שקורה חוץ מלקרוא את ה-Buffalo News, זאת חברה שברקשייר הייתה בעלים שלה במשך כמה עשורים. אני יכול למשל לקרוא את הניו יורק טיימס, כי הם גם בנו אתר באינטרנט ושמו את העיתון שלהם שם as is, ממש עמודי HTML שנראים כמו הגיליון המודפס, והם שמו פרסומות שכמובן לא היו פרסומות מותאמות אישית. ככה זה היה בתחילת הדרך של האינטרנט. אבל זה לא שהאינטרנט פשוט הפך את כל המדינה לעיר אחת. אולי היו כאלה שחשבו בהתחלה שאותה דינמיקה שקרתה בכל עיר בנפרד תקרה באינטרנט ברמה של כל המדינה, אבל זה לא בדיוק מה שקרה. אם זה היה עובד ככה, אז הניו יורק טיימס היה עושה קונסולידציה לכל העיתונאים הכי מוכשרים באמריקה, כל מי שמייצר תוכן, האתר הזה היה הופך להיות הדרך היחידה להתעדכן במה שקורה ולקרוא תוכן איכותי ומעניין, וזה היה מושך אליו את כל המפרסמים באינטרנט. אבל כמו שאנחנו יודעים, חברות אחרות קמו שנהנו הרבה יותר מהזרימה של תקציבי הפרסום לאינטרנט: גוגל ופייסבוק.

ולא סתם הניו יורק טיימס מנהלים כבר יותר משבע שנים קמפיין שמרק צוקרברג מחריב את הדמוקרטיה. ואני לא בטוח לגבי הדמוקרטיה, אבל פייסבוק בהחלט החריבה את המודל העסקי של עיתונים כמו הניו יורק טיימס. ואני יודע שהנושא הזה הוא טעון ומורכב ואולי גם נגיע לנסות לנתח את המורכבות הזאת בפרקים בעתיד, אבל אני חושב שלפני שמגבשים איזושהי דעה לגבי האם פייסבוק וגוגל פוגעות בדמוקרטיה או בחוקי ההגבלים העסקיים או במוסר ובצדק ובערכי אנושות, חשוב קודם להבין איך בכלל הם בנו את המודלים העסקיים שלהם ומה מקור הכוח שלהם. וכשמנתחים את ההצלחה של פייסבוק, רואים שהיא עשתה את זה עם אסטרטגיה שונה לגמרי. היא לא ניצלה שליטה בהפצה, זה בלתי אפשרי לשלוט בהפצה באינטרנט. העלות של ההפצה היא אפסית, החסמים ירדו, אין שומרי סף, אין עורכים, אין publishers, אין מוציאים לאור. כל אחד יכול לכתוב את מה שהוא רוצה ולפרסם את זה באינטרנט. ובניגוד לעיתון שהיה באורך די קבוע של עמודים, יש אינסוף דפים ברשת, אין מגבלה על כמות התוכן. אז בגלל שלא היה אפשר לשלוט בהפצה, הערך זרם למקום אחר בשרשרת הערך.

הכלכלן זוכה פרס הנובל סמואלסון כתב על מחסור (scarcity) בתור אחד העקרונות הבסיסיים בכלכלה. הנה ציטוט מוויקיפדיה: עובדה בסיסית של החיים היא שקיימת רק כמות סופית של משאבים המסוגלים לייצר בעזרת הטכנולוגיה הקיימת כמות סופית ומוגבלת של מוצרים. זה מביא למצב בו הביקוש עולה על ההיצע ואין מספיק משאבים או מוצרים זמינים בשוק העונים על הביקוש. בטבע, המחסור הוא אחד המנועים החזקים ביותר של האבולוציה. בקרב האנושות, המחסור הוא הבסיס לקיומה של מערכת כלכלית. ובכן, ההגדרה הזאת מתארת מאוד טוב הרבה תעשיות, גם עיתונות בתקופה שלפני האינטרנט. אבל הקונספט של מחסור מתאר מאוד טוב מה קורה בעולם הפיזי שמורכב מאטומים. מחסור נוצר בעיקר בגלל מגבלות פיזיקליות. יש כמות סופית של גיליונות שאפשר להדפיס בלילה אחד, כמות סופית של עיתונים שאפשר לשנע, מרחק מקסימלי מבית הדפוס שאפשר להביא אליו עיתונים עד השעה 7 בבוקר. אבל כשמעלים את כל זה לאינטרנט, העיתונים כבר לא מורכבים מאטומים, הם מיוצגים על ידי ביטים. וביטים אפשר לשכפל אינסוף פעמים בעלות שהיא אפקטיבית אפס ולהפיץ אותם בכל רחבי העולם באופן שהוא כמעט מיידי.

אז אני לא יודע אם נכנסתם לטוויטר או לפייסבוק לאחרונה או לאינסטגרם, אבל מחסור בתוכן זה בטח לא מה שקורה שם. האינטרנט יצר עולם של שפע, של abundance. הבעיה היא שיש הרבה יותר מדי תוכן, ההיצע עולה בהרבה על הביקוש. ובטח שאף אחד לא יכול לעשות קונסולידציה ולשלוט בכל ההיצע. וזה לא שלא היו ניסיונות לעשות קונסולידציה לכל התוכן באינטרנט. בניינטיז הייתה חברת אינטרנט מצליחה בשם יאהו. היה להם אתר שבו אינדקס של כל האתרים שיש באינטרנט והם חילקו את זה לקטגוריות. בהתחלה באמת כשהייתם נכנסים לשם, היה אפשר לנווט בין הקטגוריות ולמצוא אתר בנושא שמעניין אתכם. אבל האינטרנט גדל וגדל וגדל בצורה אקספוננציאלית בגלל שזה עולם של abundance, ואז עמוד הבית של יאהו הפך להיות משהו שבלתי אפשרי להתנהל איתו. נוספו עוד ועוד קטגוריות ותת-קטגוריות וגם הביצועים של יאהו התחילו לקרטע כי המודל שלהם, של לעדכן דאטה-בייס רלציוני גדול עם כל אתר חדש שנוצר באינטרנט ולאיזה תת-קטגוריה בדיוק הוא שייך, היה מודל שהתבסס על עולם האטומים. ככה ספרייה עובדת: מדי פעם מגיעים כמה ספרים חדשים, אז מכניסים אותם לרשומות, משייכים כל אחד לקטגוריה הנכונה ומניחים במדף המתאים. אבל זה מודל שעובד עם ספרים פיזיים מודפסים שעשויים מאטומים. לאתרי אינטרנט זה ממש לא עבד. בטח לא לאתרים שיש להם המון עמודים. הניו יורק טיימס היה אתר אחד, אבל היו בו הרבה מאוד עמודי ווב, אחד לכל כתבה. אז זה לא היה ריאלי שהם ילכו ויעדכנו ביאהו ובשאר האינדקסים על כל כתבה וכתבה שהם מפרסמים. והמודל הזה פשוט לא עמד בשטף האדיר של אתרים שנוצרו באינטרנט.

מי שניצחה בסוף הייתה גוגל, שבנתה מנגנון אחר לגמרי שהתבסס על הנחות חדשות שהטימו לעולם השפע והביטים. גם בצורה שבה גוגל תכננה ובנתה את התשתית הטכנולוגית שלה וגם בחוויית המשתמש שהיא יצרה. החידוש של google.com היה שבניגוד לדפי הבית העמוסים של יאהו והאינדקסים האחרים, מנוע החיפוש של גוגל שהושק ב-98' פשוט הציג עמוד לבן ונקי שכל מה שהיה בו זה תיבת טקסט. היוזרים כתבו מה הם מחפשים וקיבלו בתגובה 10 לינקים כחולים של תוצאות. ואף אחד לא היה צריך לעדכן את גוגל כשהם יצרו אתר חדש, המנוע של גוגל כבר מצא לבד את כל האתרים שיש באינטרנט והבין גם בעצמו לאילו נושאים הם רלוונטיים ומתי צריך להראות אותם בדף התוצאות. אז זה יצר חוויה שהיא הרבה יותר מוצלחת מבחינת המשתמשים. אבל מה גרם למודל הזה להצליח כל כך עד לרמה שזה נראה מהצד כמו מעין מונופול? גוגל הרי לא שלטו בהיצע. מונופולים בעידן התעשייתי ניצלו את זה שהם שולטים בהפצה כדי לעשות אחורה קונסולידציה לכל ההיצע, אבל גוגל לא עשו את זה. ספקים פשוט העלו ועדכנו דפי ווב באינטרנט, הם לא מסרו אותם לגוגל והם אפילו לא סיפרו עליהם לגוגל. ואפשר היה להגיע לכל עמודי הווב האלה גם בלי גוגל, או באופן ישיר או דרך מנוע חיפוש אחר.

נקודת האחיזה שגוגל בנתה בשרשרת הערך הייתה על הגילוי, על ה-discovery. בעולם של שפע, של abundance, זאת הפכה להיות החוליה הקריטית. בניגוד להפצה, ל-distribution, שהייתה החוליה הקריטית בשרשרת הערך של עולם ה-scarcity, המחסור והאטומים. מה שעוד מעניין הוא שאת השליטה על הגילוי גוגל לא מינפה כדי לעשות קונסולידציה להיצע. גוגל עשתה אגרגציה לצד הביקוש. היא יצרה חוויה מוצלחת שגרמה לכל היוזרים לבחור במנוע חיפוש שלה כדי למצוא תוכן באינטרנט. וכל חיפוש כזה עזר לה לשפר את האלגוריתם שלה. זה נתן עוד דאטה כשיוזרים כותבים את הקוורי הזה, אז אם מראים להם את התוצאה הזאת הם ילחצו עליה, אם התוצאה הזאת לא מופיעה אז הם יוסיפו את המילה הזאת לשאילתה וכן הלאה. ואז אפשר להריץ על זה אקספרימנטס עם כל מיני סיגנלים או טוויקים שאפשר לעשות באלגוריתם. זה גם מייצר פלייוויל, אבל זה פלייוויל מאוד שונה מזה שהיה על הוושינגטון פוסט, כי הוא מתרכז רק בצד הביקוש. במקום לאסוף את כל הכותבים והעיתונאים הכי מוכשרים, כמו שהוושינגטון פוסט עשו ואז את כל המפרסמים בעיר, גוגל אספה את כל היוזרים שצורכים תוכן באינטרנט. וזה יצר סיטואציה תחרותית מאוד שונה ממה שהיה נפוץ בעידן התעשייתי.

יש עוד מנועי חיפוש אחרים, גם היום. כשהשמות שגוגל היא מונופול רק עלו לראשונה, לארי פייג', המייסד של גוגל, התגונן עם הטענה שהתחרות היא רק במרחק של קליק אחד. והוא צדק, זה נכון גם היום, יותר מ-25 שנה אחרי שגוגל נוצרה. יש עוד מנועי חיפוש, יש עוד דרכים למצוא מידע באינטרנט, ואם ממש תרצו או אם איזה טולבר יעבוד עליכם, אתם יכולים לחפש גם בבינג או בדאק-דאק-גו או באיזשהו מנוע חיפוש אחר. וזה בניגוד לזה שלא היו עיתונים שהודפסו מדי יום בבאפלו או בוושינגטון חוץ מה-Buffalo News והפוסט. אז לא הייתה לכם שום דרך אחרת לצרוך חדשות מלבד לקנות את העיתונים האלה. אבל גוגל לא יכולה לעשות שום דבר כדי למנוע מכל מי שרוצה לבנות מנוע חיפוש ולהשיק אותו. באינטרנט אין דרך לשלוט בכל ההפצה ודרך זה להשתלט על כל ההיצע. זה גם לא האסטרטגיה הנכונה כדי לנצח בעולם של abundance, של שפע בלתי מוגבל. גוגל מצליחה כי עד כמה שיש גם פרסומות ואתרי זבל בתוצאות וכן הלאה, היא עדיין מנוע החיפוש הכי טוב, דרך זה שהיא מספקת את מנגנון הדיסקברי הכי טוב וזה מאפשר לה לעשות אגרגציה ולשלוט בכל הביקוש.

ובאופן די דומה פייסבוק עשתה אגרגציה של הביקוש. היא מינפה אפקט רשת ו-viral growth וכל מיני growth hacks ובסופו של דבר הפכה לאתר אינטרנט שסיפק חוויית דיסקברי מאוד טובה לתוכן מעניין כשהיוזרים לא יודעים בדיוק להגיד מה הם מחפשים. וגם היא עשתה את זה על ידי אגרגציה של הביקוש, של המשתמשים. בשום שלב לא הייתה לה שליטה על כל התוכן או כל הפוסטים או התמונות או ה-user generated content באינטרנט. זה לא אפשרי בשביל אף אחד לנסות להשתלט על כל זה. אבל היא פשוט סיפקה את החוויה הכי טובה למי שרצה לבזבז קצת זמן באינטרנט או לראות משהו שיעניין אותם בלי שהם יודעים בעצמם להגיד מה הוא יהיה. וזה ההבדל העיקרי בין גוגל לפייסבוק: היוזרים שכרו כל אחת מהפלטפורמות האלה, שבהמשך נדבר גם על למה הם לא בדיוק פלטפורמות אלא aggregators, כדי לבצע משימה אחרת בשבילם, בשביל היוזר.

אחד הקונספטים שקלייטון כריסטנסן פיתח לצד תורת הדיסראפשן היה עיקרון שנקרא Jobs to be Done. זה לא שיוזרים קונים מוצרים, יוזרים שוכרים מוצרים לצורך ביצוע של משימות מסוימות, של ג'ובס. וזה יכול להיות אותו מוצר ואותו משתמש ואותו לקוח אפילו בשתי סיטואציות שונות שמבצע עבור אותו לקוח שתי משימות שונות. יש לכריסטנסן סיפור משעשע על מחקר שהם עשו בתחילת שנות ה-2000 עם המילקשייק של מקדונלדס. הם גילו שיש שני פיקים של מכירות במהלך היום: אחד בבוקר שמסתיים בערך ב-8:30 ואחד אחרי הצהריים בסביבות השעה 16:00. ולמרות שזה אותם אנשים שקנו את המילקשייק בשני המקרים האלה, הג'וב שעבורו שכרו את המילקשייק היה אחר לגמרי. בבוקר המשימה הייתה: 'יש לי נסיעה מבאסת בפקקים לעבודה, אז אני צריך משהו שייתן לי תעסוקה ויעשה לי קצת כיף וגם ישמור שאני לא אהיה רעב עד ארוחת צהריים'. ואחרי הצהריים הג'וב שבשבילו האנשים האלה שכרו את המילקשייק היה: 'אספתי את הילד שלי ואני רוצה לבלות איתו קצת זמן איכות לפני שהולכים הביתה'. ואז דרך נקודת המבט הזאת אפשר לראות שאותם אנשים היו גם היוזרים של גוגל וגם היוזרים של פייסבוק, אבל בגדול הם הגיעו לאיזשהו מין שיווי משקל שבו הם לא התחרו באופן ישיר אחת בשנייה. אולי קצת בשוליים, אבל בגדול היוזרים שכרו כל אחת מהן לצורך שהוא אחר. את גוגל יוזרים שכרו כשיש מידע באינטרנט שהם רוצים להגיע אליו. זה כותרת די כללית. למנהלי מוצר בגוגל יש רשימה של מאות משימות כאלה שהן יותר קונקרטיות כמו לברר מה מזג האוויר, למצוא מלון או טיסה וכן הלאה, שבשבילן יוזרים שוכרים את גוגל. אבל הכותרת שמתאימה לכל משפחת המשימות האלה היא 'יש מידע באינטרנט שאני יודע שאני מחפש ואני רוצה עזרה להגיע אליו'. כמעט אף אחד שרוצה לברר אם הולך לרדת גשם מחר לא נכנס בשביל זה לפייסבוק או לאינסטגרם. את פייסבוק יוזרים שוכרים בשביל המשימה של 'משעמם לי ואני רוצה לבזבז קצת זמן ולראות משהו מעניין באינטרנט'. זה יכול להיות כי אני מחכה בתחנה שהאוטובוס יגיע או כי אני בעבודה וקצת התעייפתי ואני רוצה הפסקה או מה שזה לא יהיה. בכל המקרים האלה הג'וב שפייסבוק עושה עבור היוזרים הוא 'אני לא יודע מה אני רוצה, תמצאו לי אתם משהו באינטרנט שיהיה לי מעניין לראות'. אף אחד לא שוכר את גוגל בשביל המשימה הזאת, 'משעמם לי אז אני אכנס ל-google.com'. את גוגל שוכרים כשאני יודע מה אני רוצה למצוא באינטרנט, את פייסבוק שוכרים כשאני רוצה שימצאו בשבילי משהו שיעניין אותי באינטרנט. וכל אחת מהחברות האלה התמחתה בלהפוך את המשימה הזאת ליותר ויותר ויותר טובה דרך פלייוויל שפנה בעיקר לאגרגציה של צד הביקוש, לא פלייוויל שהתבסס על צד ההיצע או ההפצה. כל אחת מהן יצרה את החוויה הכי טובה עם התוצאות הכי טובות, מה שמשך עוד משתמשים לשם, גרם להם לבלות עוד זמן בפלטפורמה, זה ייצר עוד סיגנלים ועוד דאטה שאפשרו לכל חברה להבין את המשתמשים שלה אפילו עוד יותר טוב, לעשות את המשימה שלה עוד יותר טוב בשבילהם, לתת להם תוצאות יותר טובות, למשוך עוד משתמשים שישכרו אותם בשביל הג'ובס האלה וכן הלאה.

יש הרי עוד רשתות חברתיות. נזכרנו בזה רק לפני חודש בערך כשפייסבוק הייתה למטה לכמה שעות בגלל בעיה בשרתים וכולנו דיברנו על זה והסתלבטנו עליהם בטוויטר או בטלגרם או בדיסקורד או בטיקטוק. למרות שלפייסבוק יש אפקט רשת והכל, אנשים עדיין מצאו את החברים שלהם גם ברשתות האחרות וגם הצליחו לתקשר בכל זאת. ומה שעוד מעניין הוא שכשהשרתים של פייסבוק חזרו לעבוד, אז כל היוזרים חזרו לשם. מונופולים בעידן התעשייתי ממש לא עבדו ככה. אז הם שאבו את הכוח שלהם משליטה על כל ההיצע, מהעדר אלטרנטיבות. אם המרכזיות של AT&T היו למטה בשנות ה-70, אז פשוט לא היה אפשר לעשות שיחות טלפון. זה לא שאפשר היה להתקשר דרך איזה טוויטר ולהתלונן שזאת חוויה יותר מעצבנת. כשהייתה שביתה בבתי הדפוס של הוושינגטון פוסט, אז פשוט לא הודפס עיתון באותו יום ולאנשים שגרו בוושינגטון לא הייתה שום עיתון שהיה זמין להם לקרוא. אבל פייסבוק שואבים את הכוח שלהם מאגרגציה של הביקוש. למרות שיש אלטרנטיבות, היוזרים חושבים כל יום מחדש שפייסבוק תהיה זאת שתבצע הכי טוב בשבילם את המשימה שבשבילה הם שוכרים אותה, למרות שיש אלטרנטיבות, רשתות חברתיות אחרות שממש מתחננות שהיוזרים ייתנו להם צ'אנס לעשות חלק מהג'וב הזה בשבילם.

אלו כמה תובנות שבן תומפסון הגיע אליהן דרך הבלוג שלו, Stratechery. זה די מעניין לחזור אחורה ולקרוא. זה שונה מלקרוא את קלייטון כריסטנסן. כריסטנסן פיתח את תאוריית הדיסראפשן, מה שכנראה היה פסגת התאוריה של האסטרטגיה הניהולית בעידן שלפני האינטרנט, ואז הוא כתב ודיבר על הכל אחרי שהתאוריה כבר הייתה די מבוססת ושלמה והיו לה אינסוף דוגמאות שעוזרות להשתכנע ולהבין אותה טוב. אבל בן תומפסון כותב בלוג יומי, זה מה שהאינטרנט מאפשר לו, ואז ממש אפשר לראות איך הוא מגיע לזהות את כל התבניות האלה ואיך הוא מחבר את כל הנקודות דרך כל הפוסטים שהוא כתב לאורך השנים על גוגל ופייסבוק ונטפליקס ואמזון ו-Airbnb. ב-2017 הוא עשה בעצמו את העבודה הזאת של לחזור אחורה ולאסוף את כל התובנות שהוא הגיע אליהן לאורך הדרך וכתב פוסט בשם 'Defining Aggregators', ההגדרה של אגרגטורים. והוא הצביע במאמר ההוא על שלוש תכונות שצריכות להתקיים כדי שעסק יהיה אגרגטור. זה לא שבלי אחת התכונות האלה אי אפשר לבנות עסקים מצליחים, אבל זה לא יהיה אגרגטור ואז כל התובנות וה-best practices והפלייבוק שבן תומפסון זיהה לגבי אגרגטורים אולי לא יהיו רלוונטיים.

אז התכונה הראשונה שמאפיינת אגרגטור היא די בסיסית והיא בסך הכל אומרת שהוא מחזיק קשר ישיר עם המשתמש. זה נשמע אולי מובן מאליו, אבל זה רק היבט מאוד קריטי שהכל נשען עליו. וזאת יכולה להיות מערכת יחסים שמבוססת על תשלום או על חשבון עם פרופיל משתמש או פשוט על שימוש קבוע כמו במקרה של גוגל ליוזרים שלא עושים לוג-אין. והתכונה השנייה היא עלות שולית אפסית כדי לשרת משתמשים נוספים. זאת נקודה שקריטי להבין אותה כדי להבין את ההבדל הגדול בין עולם המחסור של העידן התעשייתי לעולם השפע של האינטרנט. בעידן התעשייתי היו שלושה סוגים של עלויות שוליות שחברות נאלצו לספוג כדי לשרת עוד לקוחות. סוג אחד היה cost of goods sold, COGS או עלות המכר. זה ממש העלות של לייצר את הפריט או לספק את השירות. סוג שני היה עלויות הפצה, זו העלות של ממש להביא את הפריט עד לבית הלקוח, למשל במקרה של הוושינגטון פוסט, או העלות של לאפשר את מתן השירות, למשל במקרה של בנקים זו העלות של לבנות ולהפעיל סניפים. ועלויות טרנזקציה, זה ממש העלות של לספק שירות ללקוחות או לבצע את הטרנזקציה עבור המוצר או השירות. ולאגרגטורים אין אף אחת מההוצאות האלה. המוצרים שנמכרים על ידי אגרגטור הם דיגיטליים ולכן יש עלות שולית שהיא אפסית. כמובן שיכולה להיות להם עלות קבועה גדולה מאוד. זה עלה לגוגל כמות אסטרונומית של כסף לבנות ולתחזק את מנוע החיפוש שלה, אבל זה יעלה די אותו דבר גם אם יש שם מיליארד יוזרים או מיליארד ואחד או מיליארד ושתיים או מיליארד ומאה מיליון. המאה מיליון יוזרים הנוספים האלה אחרי המיליארד לא מוסיפים כמעט שום עלות כדי לשרת אותם. נקודה שנייה היא שהמוצרים הדיגיטליים האלה מופצים דרך האינטרנט, מה שאומר שגם עלות ההפצה היא אפסית. זה כי שוב מדובר בביטים, לא באטומים. והטרנזקציות מטופלות באופן אוטומטי דרך ניהול חשבון בשירות עצמי, תשלום בכרטיסי אשראי וכן הלאה. וכל הבדיקות על זה שלגוגל אין מוקד שירות לקוחות שאפשר להתקשר לשם כשיש בעיות עם ג'ימייל או משהו כזה, אבל זו הסיבה שזה כל כך קריטי. וזאת התכונה השנייה של אגרגטורים: אין שום עלות שולית מכל סוג שהוא כדי לשרת עוד משתמשים.

ואני רוצה להתעכב רגע על הנקודה הזאת. האינטרנט אפשר לבנות מודלים עסקיים כאלה עם עלות שולית אפסית שיכולים לעשות סקייל עד אינסוף. ו-20 שנה אחרי שהאינטרנט הופיע, נחשו מה קרה? החברות האלה הפכו להיות הכי גדולות בעולם. היום זה כבר נראה מובן מאליו, אבל לפני 10 שנים זה עוד היה עניין חדש שחברות האינטרנט הגדולות מדיחות את החברות התעשייתיות הוותיקות. ומה שמעניין ואולי רלוונטי גם היום כשאנחנו מוצפים בתחזיות לגבי איך generative AI ישפיע על הרבה עסקים ותעשיות, הוא שזה היה כמעט בלתי אפשרי לזהות את כל זה מראש. גם אם בילית כמה עשורים בלנתח מודלים עסקיים ואתה המשקיע הכי מוצלח על פני כדור הארץ. פתחנו את הפרק הזה עם קטע של באפט בשנת 2000 שניתח בצורה מבריקה מה הולכות להיות ההשלכות של האינטרנט על תעשיות כמו תעשיית העיתונות. ובאותה אספה, הוא ומאנגר גם ניסו להעריך מה יהיו ההשלכות באופן כללי של האינטרנט על עסקים באמריקה וכאן הם לא כל כך פגעו.</p>
                </div>
            </article>
            
            <article class="paragraph speaker-Warren Buffett type-content">
                <div class="paragraph-meta">
                    <span class="speaker-name">Warren Buffett</span>
                    <span class="timestamp">24:26</span>
                </div>
                <div class="content">
                    <p>Will the internet, by making competition so much more efficient, make business generally harder for American corporations? Meaning more competitive, lower returns on capital? And my guess would be yes.</p>
                </div>
            </article>
            
            <article class="paragraph speaker-Charlie Munger type-content">
                <div class="paragraph-meta">
                    <span class="speaker-name">Charlie Munger</span>
                    <span class="timestamp">24:44</span>
                </div>
                <div class="content">
                    <p>Yeah, my guess would be yes too. I would say that on balance for society, the internet is a wonderful thing, and for capitalists, it's probably a net negative.</p>
                </div>
            </article>
            
            <article class="paragraph speaker-Warren Buffett type-content">
                <div class="paragraph-meta">
                    <span class="speaker-name">Warren Buffett</span>
                    <span class="timestamp">24:53</span>
                </div>
                <div class="content">
                    <p>So all of you can be happy that the progress of the species will affect your economic futures for the worse. A sacrifice at which our ages were willing to do, but we wouldn't be at your age. That, incidentally, I mean, that there's plenty to think about there. The internet, I mean, if you analyze it, you have to think it's much more likely that it will reduce the profitability of American business than improve it.</p>
                </div>
            </article>
            
            <article class="paragraph speaker-Ami Matan Zinger type-content">
                <div class="paragraph-meta">
                    <span class="speaker-name">Ami Matan Zinger</span>
                    <span class="timestamp">25:30</span>
                </div>
                <div class="content">
                    <p>ולמרות הביטחון הגבוה שמאנגר מפגין כאן, הם כמובן טעו. כמו שאנחנו יודעים, האינטרנט יצר עסקים עם שולי רווח והחזר על הון בסדרי גודל שלא נראו אי פעם. באפט ומאנגר הבינו נכון שהאינטרנט הולך להסיר מחסומים ועלויות ולשחרר הרבה תעשיות ממונופולים ששלטו בהפצה על דברים כמו מידע ותוכן, אבל הם גם צפו שזה יצור תחרות מוגברת ואז החיסכון בעלויות שיווצר יזרום בעיקר ללקוחות. בקורסים במיקרו-כלכלה מלמדים שבמצב של תחרות משוכללת, המחירים שצרכנים משלמים נוטים להתכנס לעלות השולית של הייצור. ואם העלות השולית הזאת הולכת לרדת, גם המחירים ילכו וירדו. הנקודה שהם פספסו כמובן היא מה קורה כשהמחיר של העלות השולית הזאת לא רק יורד אלא הופך לאפס, ומה קורה גם כשאין מגבלה יותר על הסקייל ואפשר לעשות סקייל עד אינסוף ואת האפשרות לעשות אגרגציה לצד הביקוש בכל מיני תעשיות. ככה האינטרנט אפשר את המודלים העסקיים הכי מצליחים בהיסטוריה האנושית, או אגרגטורים, כמו שבן תומפסון קרא להם. והנה איך שהוא מסכם את זה.</p>
                </div>
            </article>
            
            <article class="paragraph speaker-Ben Thompson type-content">
                <div class="paragraph-meta">
                    <span class="speaker-name">Ben Thompson</span>
                    <span class="timestamp">26:28</span>
                </div>
                <div class="content">
                    <p>Companies that are started with internet assumptions, that are started with a view of how the world works today, and started with the assumption of zero distribution cost for information and the ability to sort of scale, are going to be the new giants. And we're just kind of in the middle of this what's going to be a multi-year, probably multi-decade sort of shift.</p>
                </div>
            </article>
            
            <article class="paragraph speaker-Ami Matan Zinger type-content">
                <div class="paragraph-meta">
                    <span class="speaker-name">Ami Matan Zinger</span>
                    <span class="timestamp">26:48</span>
                </div>
                <div class="content">
                    <p>אז כאן אנחנו נעצור הפעם. אחרי פסח נדבר גם על התכונה השלישית שמאפיינת אגרגטורים ועל עוד כמה דוגמאות. נתראה בפרק הבא.</p>
                </div>
            </article>
            
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>