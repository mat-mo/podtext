<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>416: השתלות כליה, חלק א' [עושים היסטוריה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>416: השתלות כליה, חלק א' [עושים היסטוריה]</h1>
        <div class="meta-row">
            <span class="meta-date">פורסם ב: 16 בינואר 2024</span>
            <a href="../../podcasts/osim-historia.html" class="meta-feed">עושים היסטוריה</a>
        </div>
    </div>

    <div class="transcript-container" id="transcript">
        
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל מין רגע אבל אם הוא עשה ככה... תקשיבו לזה. יש עשרה חדרים. בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן. ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזה דלת כל אחד מהם פירק. השאלה היא, בסוף הלילה הזה, מה המספר המקסימלי של דלתות שיכולות להיות במחסן? אם בשלב הזה אתם עצרתם רגע, או עשיתם פוז, או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר או לעצום עיניים ולהתרכז ממש, יופי, כי הפרסומת הזאת נועדה לכם. כי חידות כאלה שהן חצי משחק וחצי כאב ראש, זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא. במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולות להתמיין תלמידות ותלמידים מכיתה ט' עד י"א. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים נבחרות ישראל במדעים, בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקיפ בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס. שלום וברוכים הבאים לעושים היסטוריה, פרק 416. השתלות כליה, חלק א'.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">03:22</span>
                </div>
                <div class="content">
                    <p>ליאור הרציאנו, מומחה לרפואת שיניים לילדים, הוא נשא של מחלה גנטית שפוגעת בכליות. לא הראשון במשפחתו שסובל מהבעיה הזאת. אביו נאלץ לעבור השתלת כליה עוד בשנות ה-80.</p>
                </div>
            </article>
            
            <article class="paragraph speaker-ליאור">
                <div class="paragraph-meta">
                    <span class="speaker-name">ליאור</span>
                    <span class="timestamp">03:41</span>
                </div>
                <div class="content">
                    <p>הוא גם היה רופא, הוא היה רופא קרדיולוג, והוא עבר פה את השתלת כליה והוא חי עם זה שנים רבות, 20 ומשהו שנה.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">03:52</span>
                </div>
                <div class="content">
                    <p>פה, זה בית החולים בילינסון שבפתח תקווה. ומעצם העובדה שאני וליאור מקיימים את הריאיון הזה בחדרו של ליאור בבית החולים, אני מניח שאתם יכולים להסיק ש-50 שנה אחרי אביו, המחלה הקשה התפרצה גם אצלו ושתי כליותיו של ליאור הפסיקו לעבוד. פחות או יותר באותו הזמן, בדליית אל-כרמל שליד חיפה, גם חייה של נורוז חלבי, הדרוזית ואם לשלוש בנות צעירות, קיבלו תפנית דומה.</p>
                </div>
            </article>
            
            <article class="paragraph speaker-נורוז">
                <div class="paragraph-meta">
                    <span class="speaker-name">נורוז</span>
                    <span class="timestamp">04:24</span>
                </div>
                <div class="content">
                    <p>ולא הבנתי למה זה, כאילו היה לי עייפות וזה כאילו ביום-יום שאני עושה משהו הכי קל לעשות, זה היה ממש קשה לי ולא הבנתי שזה מהכליות.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">04:38</span>
                </div>
                <div class="content">
                    <p>לקח זמן עד שעליתם על הבעיה?</p>
                </div>
            </article>
            
            <article class="paragraph speaker-נורוז">
                <div class="paragraph-meta">
                    <span class="speaker-name">נורוז</span>
                    <span class="timestamp">04:40</span>
                </div>
                <div class="content">
                    <p>כן, רק שהיה לי כאילו כאב כאן בבטן עליונה, אז הלכתי לרופא והרופא אמר לי לעשות בדיקות, בדיקת דם רגילה. אחרי בדיקת דם רגילה אז עפתי למיון. כן.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">04:54</span>
                </div>
                <div class="content">
                    <p>ומתי הבנת שאת חייבת דיאליזה?</p>
                </div>
            </article>
            
            <article class="paragraph speaker-נורוז">
                <div class="paragraph-meta">
                    <span class="speaker-name">נורוז</span>
                    <span class="timestamp">04:56</span>
                </div>
                <div class="content">
                    <p>באותו יום.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">04:58</span>
                </div>
                <div class="content">
                    <p>ממש פתאומי כאילו.</p>
                </div>
            </article>
            
            <article class="paragraph speaker-נורוז">
                <div class="paragraph-meta">
                    <span class="speaker-name">נורוז</span>
                    <span class="timestamp">04:59</span>
                </div>
                <div class="content">
                    <p>פתאומי. כן, באותו יום עשו לי ממש הרבה בדיקות ואחר כך הרופא בא ואמר לי שצריכה דיאליזה.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">05:14</span>
                </div>
                <div class="content">
                    <p>וכך, כמעט בין לילה, חייהן של שתי משפחות, משפחת חלבי ומשפחת הרציאנו, התהפכו ב-180 מעלות. רופא השיניים המצליח והאמא הצעירה הפכו לחולים שחייהם תלויים לחלוטין במכונת הדיאליזה, שאליה הם חייבים להתחבר שלוש פעמים בשבוע לארבע שעות בכל פעם. מכיוון שמחלותיהם של ליאור ונורוז הן חשוכות מרפא, האפשרות היחידה שעמדה לפניהם כדי להציל את חייהם הייתה להציל את חייהם הייתה להצטרף לכ-900 הישראלים שממתינים בתור להשתלת כליה ולצאת למסע מפרך ומטלטל, שהסטטיסטיקה מלמדת שכ-10 עד 20 אחוזים ממי שיוצאים אליו לא זוכים להגיע אל קו הסיום.</p>
                </div>
            </article>
            
            <article class="paragraph speaker-פז">
                <div class="paragraph-meta">
                    <span class="speaker-name">פז</span>
                    <span class="timestamp">06:13</span>
                </div>
                <div class="content">
                    <p>בגיל 12 גילו לי מחלת כליות לא תורשתית, Berger's IgA nephropathy, אבל לפחות יש לה שם סקסי על שם המדען ברז'ה.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">06:22</span>
                </div>
                <div class="content">
                    <p>זו פז מוסקוביץ' גנזך. ואם קולה של פז נשמע לכם מוכר, זה כנראה בגלל שאתם מאזינים לפודקאסט שלה.</p>
                </div>
            </article>
            
            <article class="paragraph speaker-פז">
                <div class="paragraph-meta">
                    <span class="speaker-name">פז</span>
                    <span class="timestamp">06:30</span>
                </div>
                <div class="content">
                    <p>אני פודקאסטרית עם ה'רוקנרול של העסקים', עם 'מלחמת התרבות' Culture War ועם 'מונולוגים לאלוהים', אלו הפודקאסטים האישיים שלי. ואני מייסדת ומנכ"לית Supercast שזו חברה לבנייה והפקת פודקאסטים עסקיים לאנשים, לרוב לאנשים שהם העסק. ואני סופרת, יוצרת, כותבת, תסריטאית, שחקנית, יזמית עסקית. יש לי סטארט-אפ מאוד מתקדם בתחום הרפואה בעולם הדיאליזה עם בית חולים מאונט סיני בניו יורק.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">07:04</span>
                </div>
                <div class="content">
                    <p>כמי שלקתה במחלת כליות קשה כבר כשהייתה בת 12, לפז יש המון קילומטראז' במסע הזה שנקרא השתלת כליה. הזמנתי את פז לאולפן כדי לשמוע ממנה על הקשיים העצומים שחווים חולי הכליה ועל התלאות שממתינות לליאור ולנורוז מעבר לפינה.</p>
                </div>
            </article>
            
            <article class="paragraph speaker-פז">
                <div class="paragraph-meta">
                    <span class="speaker-name">פז</span>
                    <span class="timestamp">07:22</span>
                </div>
                <div class="content">
                    <p>מגיל 12 עד גיל 18 וחצי-19, הייתי עם מחלת כליות אבל בלי דיאליזה. לא ידעתי אפילו מה זה אז. והייתי ילדה שכבר בגיל 12 הבינה מה זה חיים, מה זה מוות והכל היה נראה לי הבל הבלים עם הילדים בכיתה. הכל היה נראה לי שטויות כאילו במה אתם מתעסקים. כן עשינו שיעורי בית, לא עשינו שיעורי בית, המורה איחרה בחמש דקות, לא איחרה בחמש דקות. ופשוט פרקתי כל עול. מה זה אומר? שבתיכון כבר שתיתי אלכוהול ועשיתי סמים והסתובבתי עם בחורים שיותר גדולים ממני והייתי פושטקית גדולה, אבל תמיד שמרתי על בתוליי דרך אגב, אבל יש עוד מלא דרכים לעשות שטויות. אבל הייתי ילדה טובה כי כל הזמן היה לי את מר מוות בראש וחייתי כזה אתה יודע, וואלה כנראה שאני הולכת למות אז.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">08:31</span>
                </div>
                <div class="content">
                    <p>כשהייתה כבת 19 בעת שהייתה בחוץ לארץ, קרסו לפתע כליותיה של פז והפסיקו לעבוד.</p>
                </div>
            </article>
            
            <article class="paragraph speaker-פז">
                <div class="paragraph-meta">
                    <span class="speaker-name">פז</span>
                    <span class="timestamp">08:36</span>
                </div>
                <div class="content">
                    <p>קודם כל הראייה הטשטשה לגמרי. הייתי הולכת חמישה מטרים ברחוב כל פעם וקורסת בצעקות מטורפות ברגליים, קושי לנשום והקאות בלתי פוסקות ירוקות של מיצי קיבה. לא הקאות רגילות שבן אדם מכיר של אוכל, זה הקאות של כשהאוראה מאוד גבוהה והקריאטינין מאוד גבוה, שני הערכים הראשונים שמסתכלים עליהם בתחום התפקוד הכליתי. זה מה שמרגישים. מרגישים מאוד רע. ממש רגע שלפני... אה ותרדמת, תרדמת רצינית לא קומה אלא כל הזמן הרדמות, רצון לישון זה מהאוראה הגבוהה.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">09:20</span>
                </div>
                <div class="content">
                    <p>ואז חזרת חזרה לארץ עם כליות לא מתפקדות.</p>
                </div>
            </article>
            
            <article class="paragraph speaker-פז">
                <div class="paragraph-meta">
                    <span class="speaker-name">פז</span>
                    <span class="timestamp">09:23</span>
                </div>
                <div class="content">
                    <p>כן, ישר לטיפול נמרץ. הרופאים לא הבינו בכלל איך חזרתי חיה. אמרו שהייתי אמורה מזמן כבר למות עם הערכים. הגעתי עם לחצי דם של 220 על 180, לחצי דם לא סבירים בעליל, ערכים בשמיים עם 40 קילו נוזלים עודף שזה מטורף. ועדיין דאגתי לעקבים, לג'ינס, לאודם, לזה בשדה תעופה ואיך שראיתי את אחי הקטן זהו קרסתי. וישר לקחו אותי לטיפול נמרץ.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">09:54</span>
                </div>
                <div class="content">
                    <p>זו נקודה טובה לעצור בה כדי לומר כמה מילים על האיבר שנמצא במרכז הפרק הנוכחי שלנו, הכליה, ולהבין טוב יותר את פשר הנזק שנגרם לגוף כשהכליה מפסיקה לתפקד. הכליות הן זוג איברים בעלי צורה דומה לזו של שעועית שממוקמים באזור הגב מאחורי חלל הבטן קצת מתחת לצלעות. תפקידן של הכליות הוא לסנן את הדם שעובר דרכן, כ-140 ליטרים מדי יום, לנקות אותו מחומרי פסולת ורעלים מזיקים ולהוליך את הפסולת המזיקה אל שלפוחית השתן. התיאור היבש הזה עשוי לתת לכם את התחושה שהכליות הן איבר פשוט יחסית, מעין גרסה ביולוגית של הפילטר של המזגן שלנו. אבל המציאות כמובן שונה לגמרי. כמו כל מערכת בגוף שלנו, גם הכליות הן פלא, מכונה מולקולרית אולטרה מורכבת שאפילו הטכנולוגיה האנושית המתקדמת ביותר אפילו לא קרובה להצליח לחקות. יחידת הסינון הבסיסית בכליות היא הנפרון, גוש זעיר של נימים דקים שעטופים ברקמה שמכונה קופסית באומן. דמיינו לעצמכם ארגז ובתוכו צינור השקיה מבולגן, יש לכם את התמונה העקרונית. בדפנות הנימים ישנם חורים קטנים שדרכם עוזבים חומרי הפסולת את מחזור הדם ומשם הם נשפכים למערכת צינורות שאוספת את התוצרים של כל מיליון ורבע הנפרונים שנמצאים בכל כליה ומוליכה אותם לכיוון שלפוחית השתן. אפשר לדמות את הסידור הזה לשורה של בתים ברחוב שלכל אחד מהם יש מערכת ביוב משל עצמו וכל מערכות הביוב הביתיות מתנקזות אל צינור ביוב מרכזי שעובר מתחת לרחוב. אבל הסינון שמתבצע בתוך הנפרון הוא סינון ראשוני בלבד וגם הוא לא מוצלח במיוחד. לצד הרעלים והפסולת עוברים דרך החורים גם לא מעט מולקולות קטנות שהן דווקא חיוניות לגוף, כמו למשל מים, מלחים, גלוקוז וחומצות אמינו. כדי למנוע מהמולקולות החיוניות הללו לברוח דרך השתן, ישנן סדרה ארוכה של מכונות מולקולריות שמפוזרות לאורך מערכת הניקוז של הכליות שתפקידן להחזיר לגוף את החומרים החיוניים האלה בתהליך של ספיגה מחדש. במבט ראשון התהליך הזה נשמע בזבזני מאוד. למה לטרוח להוציא את כל החומרים האלה מזרם הדם רק כדי להחזיר אותם חזרה לדם כמה שניות לאחר מכן? אבל כאן בדיוק טמונה הגאוניות של הכליות. הוצאת החומרים מזרם הדם וספיגתם מחדש הן המנגנון שמאפשר לגוף לשמור על מאזן תקין של מים, מלחים וחומציות בדם באמצעות שליטה על כמות המים והמלחים שנספגים מחדש בתוך הכליות. חיל האוויר משתמש באותו המנגנון בדיוק בקורס טיס, או לפחות ככה זה היה לפני 30 שנה כשאני הייתי טירון. כל מחזור של הקורס מתחיל עם כמה מאות טירונים שעוברים שלבים שונים של סינון לאורך הקורס עד שבסופו של דבר לטקס הסיום מגיעים כמה עשרות בוגרים בלבד. אם במקרה החיל זקוק ליותר טייסים בשנה מסוימת, מקלים את קריטריון הסינון כך שיותר חניכים מגיעים לקו הגמר, ואם צריך פחות טייסים מחמירים את הסינון. באותו האופן אם הגוף מחליט שיש לו יותר מדי מים או יותר מדי מלח למשל, הוא מאיט את קצב הספיגה כך שיותר מולקולות שכאלה ייפלטו אל השתן, ואם יש פחות מדי מים או מלח הוא יגביר את קצב הספיגה ויחזיר את המולקולות אל זרם הדם. באופן הזה הגוף מסוגל לשמור על מאזן תקין של חומרים חיוניים בצורה פחות או יותר רציפה. כעת אנחנו גם יכולים להבין את התסמינים הקשים ומסכני החיים שחוותה פז. הרמות הגבוהות של אוראה או שתנן בעברית וקריאטינין בדמה, שני חומרי פסולת שאמורים להיות מסולקים מהדם, מעידים על אי יכולתן של כליותיה לסנן את הדם מרעלים מזיקים, ועודף הנוזלים הוא עדות לחוסר היכולת של הכליות לשמור על איזון תקין של מים וחומרים חיוניים. מכיוון שכמו אצל ליאור ונורוז גם מחלתה של פז היא חשוכת מרפא, הפתרון היחיד שעמד בפניה היה השתלת כליה. בימינו השתלת כליה היא ניתוח שכיח למדי. בעולם כולו נעשים כ-25 אלף ניתוחים שכאלה בכל שנה ובמחלקת ההשתלות של בית חולים בילינסון, שהיא הגדולה מבין ששת מרכזי ההשתלה בישראל, מתבצעות כ-250 השתלות בשנה. לשם השוואה ניתוח ההשתלה השני הכי נפוץ אחרי השתלת כליה הוא השתלת כבד ששכיחותו היא רק כשליש מזו של השתלת כליה. אבל כמו הליכים רפואיים רבים שפעם היו בלתי אפשריים והיום הם דבר שבשגרה, גם הדרך אל השתלת הכליה הייתה קשה ומפרכת וכרוכה בסבל רב ללא מעט אנשים. פרופסור רותי רחמימוב היא נפרולוגית, מומחית למחלות כליה, ומנהלת היחידה להשתלות כליה בבית החולים בילינסון.</p>
                </div>
            </article>
            
            <article class="paragraph speaker-רותי">
                <div class="paragraph-meta">
                    <span class="speaker-name">רותי</span>
                    <span class="timestamp">15:26</span>
                </div>
                <div class="content">
                    <p>אז זה למעשה מתחיל בחלומות מימי הביניים שכבר רואים בציורים בימי הביניים על כאילו השתלה של גפיים, רואים השתלה של רגל של איש שחור באדם לבן, אז רואים שיש הבדל וזה סוג של השתלה. הנס של ההשתלות מתואר בימי הביניים.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">15:49</span>
                </div>
                <div class="content">
                    <p>כפי שמספרת לנו פרופסור רחמימוב, הרעיון העקרוני של השתלת איברים כדרך לפתור בעיות רפואיות הוא עתיק יומין. בפועל עם זאת, כל ניסיונותיהם של המנתחים המוקדמים להשתיל במטופלים שלהם איברים פנימיים כשלו וכמעט תמיד הובילו למותם של המושתלים. זו לא ממש הפתעה כמובן. בהיעדר ידע אודות חשיבותה של ההיגיינה, ניתוחים רבים הסתיימו במוות בעקבות זיהומים חיידקיים שונים. אבל כשמדובר היה בהשתלות, הרופאים הבחינו בעובדה משונה. גם אם המטופל היה בר מזל מספיק כדי לשרוד את הניתוח עצמו, הוא או היא היו בכל זאת הולכים לעולמם לכל היותר מספר שבועות או חודשים לאחר ההשתלה, מכיוון שמשהו היה גורם לאיבר המושתל להנמק ולהפסיק לעבוד. זה היה כאילו שגופו של המושתל דוחה את האיבר שקיבל ומסרב לשתף איתו פעולה.</p>
                </div>
            </article>
            
            <article class="paragraph speaker-רותי">
                <div class="paragraph-meta">
                    <span class="speaker-name">רותי</span>
                    <span class="timestamp">16:52</span>
                </div>
                <div class="content">
                    <p>דוחה זאת אומרת שהאיבר דבר ראשון מפסיק את תפקודו. זאת אומרת כליה שבהתחלה נתנה שתן מפסיקה לתת שתן, מתחילה להשחיר. זאת אומרת כליה כשמשתילים אותה היא מתמלאת בדם ומתאדמת ומתחילה לתת שתן, וכשהיא נדחית היא נהיית שחורה. או מיד נהיית שחורה כחולה נמקית כזאת או מיד בהשתלה כשהמערכת החיסונית תוקפת את האיבר המושתל בחדר ניתוח, או כמה שעות לאחר מכן היא נהיית שחורה ונמקית ואי אפשר להשתמש בה וגם צריך להוציא אותה כי הגוף האיבר הנמקי כמובן יכול לעשות נזק לגוף, יכול לגרום פשוט לגרום למוות לבן אדם המושתל בגלל שיש לו גוף נרקב בתוכו.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">17:31</span>
                </div>
                <div class="content">
                    <p>פז מוסקוביץ' חוותה את התופעה הזו על בשרה לא פעם, לא פעמיים, אלא שלוש פעמים שונות, כשגופה דחה מסיבה בלתי ידועה את כל שלושת הכליות שהושתלו בה. היא מתארת את הדחייה כגסיסה איטית וכואבת שמלווה בכאבי תופת, הקאות, בחילות, כאבי ראש ושינויים קיצוניים במצב הרוח.</p>
                </div>
            </article>
            
            <article class="paragraph speaker-פז">
                <div class="paragraph-meta">
                    <span class="speaker-name">פז</span>
                    <span class="timestamp">17:56</span>
                </div>
                <div class="content">
                    <p>זה היה ברמה שאני בסוף באתי ואמרתי להם "זהו תוציאו לי את הכליה אתם רואים זה לא עובד אני מתענה שלושה חודשים עינויי עינויי עינויי".</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">18:07</span>
                </div>
                <div class="content">
                    <p>לאיש מהרופאים לא היה מושג מהו אותו כוח ביולוגי מסתורי שמונע העברה של איברים בין אנשים, והיו רופאים שהאמינו שכוח הרצון של המושתל משחק תפקיד בעניין הזה ושמושתלים שגופם דוחה את האיבר פשוט לא רוצים אותו מספיק. נקודת המפנה התרחשה בשנות ה-50 כשהחוקרים החלו לעמוד על צפונותיה של מערכת החיסון שלנו. אחד מתפקידיה העיקריים של מערכת החיסון הוא לתקוף גופים זרים, מחיידקים ועד חומרים רעילים, ולהשמיד אותם לפני שהם גורמים נזק לגוף. אבל כדי להצליח במשימה הזו, הצעד הראשון ההכרחי הוא היכולת להבחין בין "אני", זאת אומרת תאים ומולקולות ששייכים לגוף, לבין כל מה שהוא "אחר" ולכן עלול להיות מסוכן. לצורך זה על דפנות תאי הגוף שלנו ישנן מולקולות שמכונות חלבוני MHC, חלבונים שהם שונים וייחודיים לכל אדם באותו האופן שבו לכל אחד מאיתנו יש טביעת אצבע ייחודית. תאי מערכת החיסון סורקים את חלבוני ה-MHC של התאים. אם הם מזהים את טביעת האצבע הייחודית של הגוף, הכל בסדר. אבל אם החלבונים האלה לא מוכרים לתאי מערכת החיסון, בעגה הרפואית אנחנו מכנים את המולקולות הזרות האלה אנטיגנים, מערכת החיסון נכנסת למוד התקפי ומנסה להשמיד את התא הזר. או במילים אחרות, היא דוחה את האיבר המושתל. מהרגע שנתגלה המנגנון הפיזיולוגי שאחראי לדחייה, החוקרים החלו לתור אחר דרכים להשפיע על המנגנון הזה. התרופה הראשונה למניעת דחייה, ציקלוספורין, פותחה על ידי חברת התרופות השוויצרית סנדוז בראשית שנות ה-70. מדען של החברה שהיה בחופשה בנורווגיה אסף שם מספר דגימות קרקע והביא אותן עימו בחזרה למעבדה בבאזל. דגימות הקרקע האלה מסתבר הכילו מין לא מוכר של פטרייה שמייצרת באופן טבעי חלבונים שמשבשים את מערכת החיסון האנושית ומונעים ממנה לתקוף את האיבר המושתל. כפי שמספרת לנו פרופסור רחמימוב, השיבוש הזה מביא עמו גם תופעות לוואי לא פשוטות.</p>
                </div>
            </article>
            
            <article class="paragraph speaker-רותי">
                <div class="paragraph-meta">
                    <span class="speaker-name">רותי</span>
                    <span class="timestamp">20:30</span>
                </div>
                <div class="content">
                    <p>המטרה של התרופות שאנחנו נותנים כל ה... שהם לוקחים כל החיים למעשה, לדכא את המערכת החיסונית שלא תפתח נוגדנים או תאים שיתקפו את הכליה המושתלת ויגרמו לדחייתה. אז למעשה הדיכוי החיסוני יש לו משמעות מבחינת חשיפה לזיהומים. יש להם הרבה יותר זיהומים וזיהומים גם כאלה שלא יתקפו אנשים רגילים, מה שאנחנו קוראים זיהומים אופורטוניסטיים, כל מיני וירוסים יותר קשים, פטריות לפעמים. וגם כשהיה את המגיפה של הקורונה אז מושתלים כש... דבר ראשון חלו יותר, ולמרבה הצער נפטרו הרבה יותר בגל הראשון והגל השני נפטרו 15 אחוז מהמושתלים שלנו שחלו בקורונה, וזה היה מאוד קשה כי המערכת החיסונית שלהם מדוכאת היה להם קשה להתמודד עם קורונה. זה היה לנו תקופה מאוד מאוד קשה. 15 אחוז מהחולים לא מהמושתלים. 15 אחוז ממי שחלה בקורונה נפטר.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">21:42</span>
                </div>
                <div class="content">
                    <p>אבל למרות תופעות הלוואי הקשות, דיכוי מערכת החיסון איפשר למושתלים בפעם הראשונה בהיסטוריה להמשיך ולחיות עם הכליה החדשה שלהם וחולל את המהפכה הדרמטית שבזכותה הפך ההליך המורכב הזה לשכיח כפי שהוא היום. אבל מניעת תגובת הדחייה היא רק חלק מהסיפור. מהרגע שהשתלת איברים הפכה לאפשרית, צוואר הבקבוק, המכשול המעשי לביצוע של השתלה, הפך להיות הזמינות של האיבר המושתל. מסיבות שונות שעליהן נרחיב בעיקר בחלקו השני של הפרק הזה, אין מספיק כליות זמינות כדי שאפשר יהיה להשתיל אותן בכל המטופלים שזקוקים להן. בישראל כאמור ישנם בכל רגע נתון כ-900 אנשים שעומדים בתור להשתלת כליה. מי ששומרת על הממתינים האלה בחיים בזמן שהם ממתינים להשתלה היא מכונת הדיאליזה.</p>
                </div>
            </article>
            
            <article class="paragraph speaker-רותי">
                <div class="paragraph-meta">
                    <span class="speaker-name">רותי</span>
                    <span class="timestamp">22:20</span>
                </div>
                <div class="content">
                    <p>ולמעשה העולם הרפואי הבין את החשיבות של דיאליזה במלחמת קוריאה. שלמעשה במלחמת קוריאה בעקבות ה-Crush injury המחיצות של גפיים שזה מצב שגורם לאי ספיקת כליות חריפה שהיא הפיכה אבל בשלב החריף יכולה לגרום למוות של החולה של המטופל. אז הבינו את החשיבות של דיאליזה בפתרון זמני באותו זמן כדי לאפשר לצאת מהמצבים הקיצוניים שמביאה אי ספיקת הכליות. הקוצר נשימה, הפרעות אלקטרוליטריות, חמצת מאוד קשה וכולי שיכלו להרוג את החולה. והם הבינו שדיאליזה יכולה לרפא או ל... להעביר את הגורמים שהולכים לגרום למוות החולה ולאפשר לו להירפא בעצמו תוך זמן מסוים, זמן קצר, והוא יתאושש. אוקיי אז הבינו שדיאליזה זה מאוד מאוד חשוב.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">23:21</span>
                </div>
                <div class="content">
                    <p>הדיאליזה אם כן מחליפה את פעולתה של הכליה בסינון הרעלים מהגוף. ישנן שתי שיטות לביצוע דיאליזה. הראשונה היא זו שמכונה דיאליזה צפקית והיא נעזרת במסנן טבעי שנמצא בתוך הגוף, הצפק, פריטונאום בלעז, שהוא קרום שמרפד את חלל הבטן ומכסה את האיברים הפנימיים. הדיאליזה הצפקית מבוססת על הרעיון של דיפוזיה, מעבר של מולקולות ממקום שבו הן נמצאות בריכוז גבוה למקום שבו הן בריכוז נמוך. מקובל בדרך כלל להדגים את הדיפוזיה עם בקבוק בושם, אבל ברוח התקופה אני אתן דוגמה שתהיה מוכרת לכל מי שעוסק כרגע במילואים. אם מישהו מפליץ בצד אחד של האוהל, המולקולות הריחניות מתפזרות באוויר באופן טבעי מהאזור שבו הן בריכוז גבוה, למשל דוד שאכל אתמול חומוס, אל כל שאר האוהל. בשיטת הדיאליזה הצפקית אם כן ממלאים את חלל הבטן בנוזל מיוחד שקרוי דיאליזט שמכיל מינרלים וחומרים מומסים כדוגמת אשלגן, שתנן ונתרן בריכוזים שונים. מצדו השני של קרום הצפק ישנם כלי דם שגם בהם נמצאים המומסים האלה אבל בריכוזים אחרים. למשל בדם יהיה שתנן בריכוז גבוה, כאמור בגלל שהכליות הלא מתפקדות לא מסלקות אותו כמו שצריך, ובנוזל הדיאליזט יהיה שתנן בריכוז נמוך. קרום הצפק מאפשר למולקולות השתנן לעבור בדיפוזיה טבעית מהצד החיצוני שבו הן נמצאות בריכוז גבוה אל הצד הפנימי של חלל הבטן שם הן נמצאות בריכוז נמוך. אותו הדבר מתרחש גם בכיוון ההפוך. אם בדם יש פחות מדי נתרן ובתמיסת הדיאליזט יש ריכוז גבוה של נתרן, מולקולות הנתרן יעברו דרך הצפק וייכנסו אל זרם הדם. פז מוסקוביץ' מטופלת בדיאליזה כבר למעלה מ-35 שנים, נתון שהופך אותה לאחת המטופלות הוותיקות בעולם בתהליך הרפואי הזה. היא הייתה גם מבין הראשונות בארץ שעשו דיאליזה צפקית.</p>
                </div>
            </article>
            
            <article class="paragraph speaker-פז">
                <div class="paragraph-meta">
                    <span class="speaker-name">פז</span>
                    <span class="timestamp">25:32</span>
                </div>
                <div class="content">
                    <p>כל שש שעות הייתי מרוקנת את הנוזל אל תוך שקית דרך הצינור שהוא נמצא בבטן אבל גם בחוץ. ומוציאה את הנוזל עם הרעלים, מחליפה שקית ומכניסה נוזל חדש. היום כבר יש מכונות לזה ואנשים מתחברים לזה בלילה, מכונה ביתית והמכונה מחליפה להם ומוציאה מחזירה מוציאה מכניסה את הנוזל הזה וככה מתנקה הגוף במהלך הלילה. את הדיאליזה הזאת עושים כל לילה, לפעמים פחות, תלוי בערכים של אותו מטופל. זה סובייקטיבי אבל בפרוטוקול זה כל לילה.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">26:13</span>
                </div>
                <div class="content">
                    <p>אחרי שמונה שנים של דיאליזה צפקית הורו הרופאים לפז לעבור לשיטה השנייה של דיאליזה, המודיאליזה. בשיטה הזו מבצעים את אותה הפעולה בדיוק, סינון רעלים ואיזון מינרלים באמצעות דיפוזיה, אבל הפעם לא בעזרת קרום הצפק אלא באמצעות מסנן מלאכותי במכונת דיאליזה חיצונית. בשיטה הזו לא צריך קטטר שנעוץ בבטן של המטופל 24/7, אבל יש אתגר אחר לא פחות קשה. כדי להצליח לסנן את כל הדם של המטופל בתוך שעות ספורות בלבד, צריך להוציא אותו מהגוף במהירות. אבל המחט הדקיקה שאנחנו מכירים מבדיקות הדם שאנחנו עוברים וגם וריד הזרוע עצמו צרים מכדי להיות מסוגלים להעביר כמויות גדולות של דם בבת אחת. לכן...</p>
                </div>
            </article>
            
            <article class="paragraph speaker-פז">
                <div class="paragraph-meta">
                    <span class="speaker-name">פז</span>
                    <span class="timestamp">27:04</span>
                </div>
                <div class="content">
                    <p>עושים ניתוח בזרוע לרוב שמחברים עורק לווריד. זה נקרא פיסטולה או AV Shunt. עכשיו למה עושים את החיבור הזה? אתה רוצה רגע להרגיש בוא תיגע פה ותרגיש תגיד לי מה אתה מרגיש? זרם. אוקיי יפה. זה הרגיש לי כאילו יש משהו שזז לרגע, אבל נכון זה זרם כזה כאילו... זרם. זרם לגמרי. למה? זה בעצם זרימת הדם שלכולכם יש בגוף אבל אתם לא מרגישים אותה. אני מרגישה אותה כיוון שלקחו עשו דיטור, לקחו עורק חתכו אותו חיברו אותו לווריד כדי שהווריד יהיה אפשר לדקור אותו אינסוף פעמים שאם הוא נסתם אז העורק לא נסתם וכדי שתהיה בו זרימה מספיק חזקה כדי שהמכונה תוכל להוציא כמויות אדירות של דם לניקוי. מחט של עירוי אפילו הכי גדולה שתיקח לא עומדת בזה, אלא רק מחטים עבות שאני מכניסה לווריד שהוא הווריד של הפיסטולה.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">28:13</span>
                </div>
                <div class="content">
                    <p>לרוע המזל הפיסטולה הזו עדינה מאוד ונסתמת בקלות.</p>
                </div>
            </article>
            
            <article class="paragraph speaker-פז">
                <div class="paragraph-meta">
                    <span class="speaker-name">פז</span>
                    <span class="timestamp">28:19</span>
                </div>
                <div class="content">
                    <p>ולכן למשל חיים בדיאליזה זה אתה לא... אני לא יכולה לישון על יד שמאל, אני כבר 20 שנה לא ישנה על יד שמאל. אני במודעות תוך כדי שינה אם קצת התהפכתי על יד שמאל אני הופ יודעת ממש להציל את עצמי. כי יש המון מטופלים שהגיעו בבוקר וזהו אין פיסטולה כי הם ישנו על היד למשל או קיבלו מכה או סחבו משהו כבד. אז אני מאוד מאוד שומרת על הפיסטולה שלי וכדרך מניעת סתימת הפיסטולה נגיד היו לי אינסוף פיסטולות בעבר שעשו לי לא טובות כשנסתמו מהר, אז כדרך מניעה לשמור עליה שהיא לא תיסתם שהיא תחיה לאורך שנים כי זה נתיב חיי תבין אם אין את זה הלך עליי.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">29:11</span>
                </div>
                <div class="content">
                    <p>כפי שאפשר להבין מדבריה של פז, חייהם של מטופלי הדיאליזה הם חיים לא קלים בלשון המעטה. הם חייבים להגיע לבית חולים לפחות שלוש פעמים בשבוע ולהתחבר למכונה לפרק זמן של שלוש עד חמש שעות בכל פעם, ובין טיפול אחד לשני להקפיד על תזונה נכונה.</p>
                </div>
            </article>
            
            <article class="paragraph speaker-רותי">
                <div class="paragraph-meta">
                    <span class="speaker-name">רותי</span>
                    <span class="timestamp">29:32</span>
                </div>
                <div class="content">
                    <p>זה לא קל פיזית. נחשוב שעם הזמן עם הזמן בדיאליזה אנשים מפסיקים לתת שתן ולמעשה יש הגבלת שתייה מאוד משמעותית כי אי אפשר לשתות שלא משתינים כמעט. יש הגבלה של מזונות. אסור לאכול כמעט פירות וירקות ושוקולד וקולה והמון המון וחלבונים בכמות גבוהה. יש שם מחלה שהיא מאוד מאוד קשה, אבל בדיאליזה אפשר לחיות שנים רבות ברוב המקרים, אבל היא חיים מאוד מאוד קשים. נשים עקרות בדיאליזה. כמעט לחלוטין זה מאוד מאוד נדיר הריון בדיאליזה.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">30:08</span>
                </div>
                <div class="content">
                    <p>העומס שמטילה הדיאליזה על גופם של המטופלים מביא במקרים רבים להידרדרות הדרגתית במצב בריאותם עד לכדי מצב שבו הם מנועים מלקבל תרומת כליה.</p>
                </div>
            </article>
            
            <article class="paragraph speaker-רותי">
                <div class="paragraph-meta">
                    <span class="speaker-name">רותי</span>
                    <span class="timestamp">30:23</span>
                </div>
                <div class="content">
                    <p>כדי לעבור השתלה אתה צריך לעבור ניתוח ולעבור את הניתוח ולהצליח לעבור ניתוח ולא למות מהניתוח ולשרוד עם כליה. אתה צריך להיות מספיק בריא בשביל שגם תעבור את הניתוח, גם שיחברו לך כליה וגם תחיה איתה עם כל התרופות נוגדות הדחייה ותשרוד איתה. אתה צריך להיות בריא מספיק. והרבה מאוד מהחולים באי ספיקת כליות הם חולים מדי ולא יכולים לעבור השתלה. כל מועמד להשתלה עובר הערכה מאוד מאוד מדוקדקת לראות שהוא מועמד להשתלה. ולכן אנחנו רואים את זה שרק עשרה אחוז בערך מחולי הדיאליזה מטופלי הדיאליזה בכלל מועמדים להשתלה.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">31:02</span>
                </div>
                <div class="content">
                    <p>זו הסיבה שחולים כדוגמת ליאור ונורוז שאותם הכרנו בתחילת הפרק חייבים למצוא כליה שתתאים להם כמה שיותר מהר. כליות להשתלה יכולות להגיע משני מקורות. הראשון הוא מאנשים שתורמים את איברי גופם לאחר מותם והשני הוא מתורמים אלטרואיסטים, זאת אומרת אנשים שמסכימים לתרום את אחת משתי כליותיהם. לפרופסור רחמימוב אין שום ספק מי מהאפשרויות האלה עדיפה.</p>
                </div>
            </article>
            
            <article class="paragraph speaker-רותי">
                <div class="paragraph-meta">
                    <span class="speaker-name">רותי</span>
                    <span class="timestamp">31:43</span>
                </div>
                <div class="content">
                    <p>השתלה מהחי שורדת הרבה יותר שנים כמו שאמרתי. גם התוצאות בשנה ראשונה של הישרדות הכליה בשנה ראשונה נגיד מתורם נפטר זה משהו כמו 85, 90, 95 אחוז, מחי זה 95, 98 אחוז. יותר טובה וגם הישרדות לאורך שנים מכליה מנפטר זה 10-15 שנה ומחי זה 15-20 שנה בממוצע. כי למה זה קורה? התורם החי הוא הרבה יותר בריא ויותר צעיר מהתורם הנפטר. כי ברור שמי שנפטר הרבה פעמים הוא מת הרבה פעמים מאירוע למשל אירוע מוחי ממצב קשה זאת אומרת הוא היה חולה הרבה פעמים מה שהביא אותו למותו. ולכן או מצב ההפוך מהתורם החי שהוא בריא באופן מושלם. אוקיי אז זה דבר ראשון התורם החי הרבה יותר בריא וכמובן שהשתלה גם נעשית בתנאים אופטימליים. התורם הנפטר עד שהוא נפטר הוא הוריד לחץ דם הכליה עברה תהליכים של מוות ולכן היא סבלה ונפגעה בתהליך. ולעומת זאת בתורם חי זה הוצא בתנאים אופטימליים הכליה הרבה יותר טובה ולכן כל ה... ולכן זה יותר טוב.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">32:56</span>
                </div>
                <div class="content">
                    <p>במקרים רבים בני משפחתו של החולה מתנדבים לסייע לו בתרומת כליה, אבל אפילו אז ההצלה אינה מובטחת כפי שלמדה על בשרה נורוז מדליית אל-כרמל.</p>
                </div>
            </article>
            
            <article class="paragraph speaker-נורוז">
                <div class="paragraph-meta">
                    <span class="speaker-name">נורוז</span>
                    <span class="timestamp">33:08</span>
                </div>
                <div class="content">
                    <p>בהתחלה זה היה אבא שלי מועמד אבל נפסל. למה? יש לו אבנים בכליות והכליה שלו מייצרת אבנים ונפסל בגלל זה. וגם אחים שלי גם יש להם אותו בעיה של האבנים אז נפסלו גם.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">33:27</span>
                </div>
                <div class="content">
                    <p>במקרים כאלה האפשרות היחידה שעומדת לחולים כדי להציל את חייהם היא למצוא תורם אלטרואיסטי מקרב הציבור הרחב. וזה כפי שאתם ודאי יכולים לנחש לא עניין של מה בכך. אבל כפי שנוכחנו לדעת בעקבות אירועי השבת השחורה, יש משהו מיוחד ב-DNA של הישראלים שגורם להם להתאחד ולעזור זה לזה ברגעים קשים, והתכונה הזו היא שהובילה להקמתן של שתי עמותות שמעודדות תרומת כליה אלטרואיסטית.</p>
                </div>
            </article>
            
            <article class="paragraph speaker-רותי">
                <div class="paragraph-meta">
                    <span class="speaker-name">רותי</span>
                    <span class="timestamp">34:01</span>
                </div>
                <div class="content">
                    <p>והיה לנו את הרב ישעיהו הבר זכרונו לברכה שב-2009 הוא עבר השתלת כליה בעצמו מידיד שלו מתרומה של ידיד שלו והוא חווה מוות של בחור צעיר שהיה לידו בדיאליזה שכנראה בגלל בעיה של שמירה על דיאטה או משהו כזה הוא נפטר בבית בין הדיאליזות. כמו שאמרתי צריך מאוד מאוד להקפיד על התזונה וכנראה איכשהו הייתה שם איזושהי בעיה אני לא יודעת בדיוק. בכל מקרה הוא נפטר בחור צעיר והרב הבר אמר שהוא צריך לפתור את הבעיה הזאתי של היכולת שאנשים ימותו בהמתנה להשתלה. ואז הוא החליט לעשות מעשה והקים למעשה בבית שלו במטבח שלו את עמותת מתנת חיים הוא ואשתו והוא התחיל ללכת לבתי כנסת לכל מיני מקומות דומים ולהתחיל להפיץ את הרעיון של לעשות טוב לשם טוב להתנדב לתרום כליה לעשות טוב למישהו אחר בלי תמורה. והוא הלך ופרסם את זה עוד ועוד בעצמו בעלונים בכל מיני מקומות שהוא הופיע וזה הלך ותפס והתחילו יותר ויותר אנשים לתרום כליה וזה נהיה איזה סוג של משהו שהולך וגדל וגדל. לצערו הרב הרב נפטר בגל הראשון של הקורונה כמו שאמרתי לכם הוא היה מושתל כליה. זה עצב גדול שמלווה אותנו עד היום ואשתו רחל לקחה על עצמה את הניהול של העמותה אחריו ולקחה על עצמה את הפרויקט. היא תמיד ליוותה אותו והייתה איתו. הרבנית הבר זכתה השנה בפרס ישראל על מפעל חיים על המפעל של עמותת מתנת חיים ולמעשה עד עכשיו 1450 לדעתי תורמים תרמו וזה כל שבוע תורמים אז המספרים כל הזמן זזים. יש עוד עמותה נוספת שנקראת תורמים חיים שמנוהלת על ידי גם מושתל ואשתו גבי רביבו שגם הוא תרם כליה וגם אשתו תרמה כליה והם גם הם פועלים לטובת תרומת איברים ומביאים גם הם תורמים נוספים וזה נפלא.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">35:26</span>
                </div>
                <div class="content">
                    <p> המאמצים שמשקיעים מתנדבי העמותות בשילוב אותה רוח ישראלית מפורסמת מניבים תוצאות מדהימות. בעוד שהממוצע העולמי לתרומות מן החי הוא כשמונה תרומות למיליון איש, בישראל מדובר על 31 תרומות לכל מיליון איש. בהקשר הזה חייבים לציין לטובה את חילי טרופר שר התרבות והספורט לשעבר שתרומת הכליה האלטרואיסטית שלו ב-2020 עשתה כותרות וסייעה להביא את הצורך בתרומת כליה לתודעה הציבורית.</p>
                </div>
            </article>
            
            <article class="paragraph speaker-רותי">
                <div class="paragraph-meta">
                    <span class="speaker-name">רותי</span>
                    <span class="timestamp">36:00</span>
                </div>
                <div class="content">
                    <p>זה ברור שחילי טרופר עשה עבודה מדהימה והרבה אנשים תרמו בגללו ובאמת אני מעריצה אותו.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">36:11</span>
                </div>
                <div class="content">
                    <p>כשלייאו הרציאנו הבין שהשתלת כליה היא המוצא האחרון עבורו, הוא פנה אל עמותת מתנת חיים.</p>
                </div>
            </article>
            
            <article class="paragraph speaker-ליאור">
                <div class="paragraph-meta">
                    <span class="speaker-name">ליאור</span>
                    <span class="timestamp">36:19</span>
                </div>
                <div class="content">
                    <p>מבחינתי קודם כל החשיפה הייתה חלק מאוד קשה. זאת אומרת לפנות לאנשים פתאום בבקשת עזרה זה משהו שאני לא רגיל אליו. מצד שני זה היה משהו מדהים, מחמם את הלב ופשוט עושה צמרמורת גם כרגע שאני מדבר איתך כי להיחשף לכמות עצומה של אנשים מדהימים כי באמת אנשים שלא מכירים אותי בכלל ולא קשורים אליי ופתאום מתנדבים לעזור בכל דרך אפשרית לנסות לתרום חלק מגופם. זה באמת מרגש וזה פתאום מראה לך שיש דברים טובים מאוד מאוד מאוד בחברה שלנו. על הרעיון לעשות במרתון תל אביב קבוצה הקמנו אתר בפייסבוק, קבוצה שלמה של למעלה מ-300 חבר'ה שרצו עם חולצות שלנו להעלות את המודעות לנושא של תרומות כליה. ואז בעצם האנשים ממלאים טופס. הטופס מגיע לעמותה והם עושים גם את המיון של הטפסים, המיון הראשוני של הטפסים. גם מישהו שבעצמו תרם כליה דרך העמותה ליווה אותנו לכל אורך הדרך ומי שמילא טפסים הוא התנדב ובזמנו הפנוי ישב ודיבר עם אנשים והסביר להם במה זה כרוך לתרום כליה. הוא היה איתי גם בטלוויזיה נגיד בראיונות, כך שהם באמת ליוו אותנו מהרגע הראשון וגם עכשיו. זאת אומרת כל שלב מצלצלים, שואלים אם צריך משהו, איחלו לנו בהצלחה, זאת אומרת נחשפנו לעולם מדהים של אנשים טובים שעושים את זה באמת רק מטוב לבם, לא במטרה לקבל משהו.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">37:19</span>
                </div>
                <div class="content">
                    <p>אבל לרוע המזל גם טוב לב לא תמיד מספיק. אפילו אם יימצא המתנדב שיסכים לתרום את הכליה שלו, זה עדיין לא סוף הסיפור כי חייבת להיות התאמה בין סוגי הדם של התורם והנתרם. אמנם המושתלים כאמור מקבלים תרופות נוגדות דחייה שמדכאות את המערכת החיסונית שלהם, אבל ככל שהתורם והנתרם פחות מתאימים זה לזה, כך גובר הסיכון לדחייה והתרופות האלה צריכות להיות חזקות יותר, מה שמעלה גם את הסיכון לתופעות הלוואי שתיארה פרופסור רחמימוב. הצורך להתאים בין סוגי הדם של התורם והנתרם מצמצם מאוד את מספר ההתאמות הפוטנציאליות. אז מה עושים? מומחי ההשתלה מצאו פתרון מתוחכם. הצלבה. מהי הצלבה? ובכן בואו נבחן את המצב שבו נמצאים ליאור ונורוז. כמו אביה של נורוז, גם מורן אשתו של ליאור התנדבה לתרום לו את אחת מכליותיה. אבל היא לא יכולה לעשות את זה מכיוון שסוג הדם שלה הוא A ואילו סוג הדם של ליאור הוא O. שני סוגים לא תואמים. אבל לנורוז יש סוג דם A, מה שאומר שהיא כן יכולה לקבל את הכליה של מורן. במילים אחרות יש לנו תורמת אחת ושני נתרמים. מה שצריך לעשות כדי לפתור את הפלונטר הזה אם כן זה למצוא תורם אלטרואיסטי שסוג הדם שלו תואם לזה של ליאור ובא לציון גואל. ליאור יקבל את הכליה מהתורם האלטרואיסטי ומורן תעניק את הכליה שלה לנורוז. באופן הזה תרומה אלטרואיסטית אחת פותרת את צרותיהם של שני נזקקים. כפי שמספרת פרופסור רחמימוב, ההצלבה היא פתרון כה מוצלח עד שהוא ממומש אפילו ברמה הבינלאומית. זאת אומרת הצלבה בין מדינות.</p>
                </div>
            </article>
            
            <article class="paragraph speaker-רותי">
                <div class="paragraph-meta">
                    <span class="speaker-name">רותי</span>
                    <span class="timestamp">39:31</span>
                </div>
                <div class="content">
                    <p>אנחנו עושים הצלבות בינלאומיות, למשל אנחנו עושים הצלבות עם וינה, אנחנו עושים הצלבות עם צ'כיה שזה המספרים הגדולים יחסית, קצת עם איחוד האמירויות, עם קפריסין, זה כמובן ברמה ארצית דרך המרכז הלאומי להשתלות. ואז המחשב מוצא עושה איזה ראש של החלפת זוגות כזה ומוצא שאפשר לעשות מתוך נגיד 20 השתלה לארבעה או חמישה זוגות כשהצלבה ביניהם וזה נחמד נורא וזה מאוד נחמד ועושה כזה טוב בעולם.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">40:23</span>
                </div>
                <div class="content">
                    <p>במשך כחצי שנה תרו ליאור ומורן אחר תורם או תורמת פוטנציאליים. ומה עובר לך בראש בחצי שנה הזו חששת שאולי לא תימצא תרומה?</p>
                </div>
            </article>
            
            <article class="paragraph speaker-ליאור">
                <div class="paragraph-meta">
                    <span class="speaker-name">ליאור</span>
                    <span class="timestamp">40:37</span>
                </div>
                <div class="content">
                    <p>קודם כל החשש הזה כל הזמן מנקר בראש ודאי. באמת הייתה התגייסות באמת של כולנו זאת אומרת של כל המשפחה של העמותה, ניסינו באמת בכל הכיוונים האפשריים זאת אומרת זה היה משימה שאיחדה את כל ה... יש לנו שלוש בנות שלנו ביולוגיות ועוד ילד אומנה שכיום אצלנו ועוד ילדת אומנה שהייתה אצלנו ובאמת כולם התגייסו זה היה איזשהו מסע כזה משותף.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">41:12</span>
                </div>
                <div class="content">
                    <p>ואז סוף סוף הגיעה שיחת הטלפון המיוחלת. אתה זוכר את הרגע שהודיעו לך שנמצא תורמת?</p>
                </div>
            </article>
            
            <article class="paragraph speaker-ליאור">
                <div class="paragraph-meta">
                    <span class="speaker-name">ליאור</span>
                    <span class="timestamp">41:23</span>
                </div>
                <div class="content">
                    <p>כן, אבל עד שלא קיבלתי באמת את הזימון לניתוח אמרתי לא נקפוץ לפני שבאמת נראה שזה קורה.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">41:34</span>
                </div>
                <div class="content">
                    <p>למה?</p>
                </div>
            </article>
            
            <article class="paragraph speaker-ליאור">
                <div class="paragraph-meta">
                    <span class="speaker-name">ליאור</span>
                    <span class="timestamp">41:35</span>
                </div>
                <div class="content">
                    <p>כי כרופא אתה תמיד יודע בכירורגיה אתה יודע איפה זה מתחיל אתה לא יודע איפה זה ייגמר. אז תמיד יש גם את החלק של החשש שמשהו לא ישתבש ברגע האחרון שמישהו לא יתחרט ברגע האחרון.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">41:50</span>
                </div>
                <div class="content">
                    <p>וכאן אנחנו פוגשים את המכשול האחרון בדרך אל שולחן הניתוחים. הפסיכולוגיה האנושית. פרקטיקת ההצלבה בניתוחי השתלת כליה מפגישה חבורה של זרים מוחלטים, שלוש משפחות במקרה שלנו, במה שהוא קרוב לוודאי אחד הרגעים המכריעים והמלחיצים ביותר בחייהם. בסיטואציה עדינה ושברירית שכזו, כל תקלה כל מילה שנאמרת שלא במקום עלולה להביא לפיצוץ שיסתיים במפח נפש אולי אפילו יותר מכך. נורוז כבר עמדה במצב הזה בעבר. היה חשש שאולי בשלושה חודשים האלה משהו יקרה והתרומה תתבטל?</p>
                </div>
            </article>
            
            <article class="paragraph speaker-נורוז">
                <div class="paragraph-meta">
                    <span class="speaker-name">נורוז</span>
                    <span class="timestamp">43:01</span>
                </div>
                <div class="content">
                    <p>קרה.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">43:02</span>
                </div>
                <div class="content">
                    <p>אה קרה? תספרו.</p>
                </div>
            </article>
            
            <article class="paragraph speaker-נורוז">
                <div class="paragraph-meta">
                    <span class="speaker-name">נורוז</span>
                    <span class="timestamp">43:03</span>
                </div>
                <div class="content">
                    <p>קבעו לו ניתוח ויומיים לפני התבטל נדחה כאילו מסיבה שקשורה לתורם אבל לגיטימי זה חלק מהחיים.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">43:18</span>
                </div>
                <div class="content">
                    <p>יומיים לפני.</p>
                </div>
            </article>
            
            <article class="paragraph speaker-נורוז">
                <div class="paragraph-meta">
                    <span class="speaker-name">נורוז</span>
                    <span class="timestamp">43:19</span>
                </div>
                <div class="content">
                    <p>כן, זה אכזבה.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">43:21</span>
                </div>
                <div class="content">
                    <p>זהו תספר על האכזבה הזאת.</p>
                </div>
            </article>
            
            <article class="paragraph speaker-נורוז">
                <div class="paragraph-meta">
                    <span class="speaker-name">נורוז</span>
                    <span class="timestamp">43:24</span>
                </div>
                <div class="content">
                    <p>כי אתה מכין את עצמך אתה לוקח חופש מהעבודה והמסבירים לבנות שאוטוטו אמא שלכם יוצאת לניתוח וברגע האחרון זה מתבטל כל התוכניות מתבטלות וזה חלק מהחיים.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">43:38</span>
                </div>
                <div class="content">
                    <p>איך הרגשת כשביטלו את הניתוח יומיים לפני?</p>
                </div>
            </article>
            
            <article class="paragraph speaker-נורוז">
                <div class="paragraph-meta">
                    <span class="speaker-name">נורוז</span>
                    <span class="timestamp">43:40</span>
                </div>
                <div class="content">
                    <p>התאכזבתי קצת אבל בסדר.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">43:44</span>
                </div>
                <div class="content">
                    <p>יותר מכולם מספרת פרופסור רחמימוב התורם הוא זה שהלחץ הנפשי שמוטל עליו הוא הגדול ביותר.</p>
                </div>
            </article>
            
            <article class="paragraph speaker-רותי">
                <div class="paragraph-meta">
                    <span class="speaker-name">רותי</span>
                    <span class="timestamp">43:52</span>
                </div>
                <div class="content">
                    <p>זה גם גורם ללחץ אצל התורם מהנתרם הרבה פעמים. אנחנו גם אנחנו רוצים שהתורם יוכל להחליט שהוא לא רוצה לתרום עד הרגע האחרון, ואז ברגע שהוא מכיר את הנתרם יש פה עוד לחץ נפשי עליו ויחס של חוסר נוחות לאכזב אותו וכולי. כשלא מכיר יותר נוח אנחנו מעדיפים שדברים יהיו לו יותר קלים לתורם.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">44:17</span>
                </div>
                <div class="content">
                    <p>מסיבה זו יחידת ההשתלות של בית חולים בילינסון מקפידה לשמור על מידור והפרדה מוחלטים בין כל המעורבים בהצלבה עד לרגע האחרון. מילולית. רק עכשיו פחות משעה לפני שהם עולים על שולחן הניתוחים ליאור נורוז ומשפחותיהם יזכו לפגוש בפעם הראשונה את התורמת שלהם. המתח ששורר כעת בחדרו של ליאור בבית החולים עוטף את כולנו כמו שמיכה הדוקה וחונקת. מורן אשתו של ליאור.</p>
                </div>
            </article>
            
            <article class="paragraph speaker-מורן">
                <div class="paragraph-meta">
                    <span class="speaker-name">מורן</span>
                    <span class="timestamp">44:50</span>
                </div>
                <div class="content">
                    <p>אני מאוד מתרגשת אני חיכיתי לזה כל כך אתה לא יכול לתאר לעצמך זאת אומרת אני ממש כולי צמרמורת לפגוש את הבן אדם שהולך להציל את המשפחה שלנו זה פשוט מלאכית אין מילים אחרות לקרוא לה. אה זה מאוד מאוד מרגש אותי.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">45:10</span>
                </div>
                <div class="content">
                    <p>הדלת נפתחת ובפתח עומדת נציגת מחלקת ההשתלות. הרגע הגיע. בפרק הבא חלקו השני של הפרק הזה נכיר את הצלע השלישית בסיפורם של ליאור ונורוז, התורמת שלהם. נשמע על המבדקים שעוברים תורמי הכליה האלטרואיסטים על ההשפעה של חוק ההשתלות שעבר בכנסת ב-2008 וכמובן ניכנס לתוך חדר הניתוח ונגלה איך בדיוק מתבצעת השתלת כליה. כל זאת ועוד בפרק הבא של עושים היסטוריה. זהו עד כאן. תודה רבה לגיבורי הפרק שלנו ליאור מורן נורוז ועוד גיבורה גיבורה אמיתית שנכיר בפרק הבא על שיאפשרו לי ללוות אותם ביום המתוח והדרמטי ביותר של חייהם. תודה רבה גם לפרופסור רותי רחמימוב הנהדרת ולכל צוות מחלקת ההשתלות של בית חולים בילינסון על שיאפשרו לי את ההצצה הנדירה הזאת להליך השתלת הכליה. תודה רבה לדוברות בית חולים בילינסון על הסיוע בתיאום ההקלטה ועל הליווי הצמוד לאורך היום המאוד ארוך. ולבסוף תודה רבה ללימור רייך מנהלת מחלקת השירות וחוויית הלקוח של בית החולים שעשתה את החיבור הראשוני בינינו. מיד נמשיך אל עדכונים מה נעשה ברשת שלנו ועוד וראשית כפי תמיד חסות קצרה. אני רוצה לספר לכם על פודקאסט חדש ומיוחד. לא לא של רשת עושים היסטוריה לצערי אבל יש קשר לרשת שלנו ואפילו קשר די משמעותי. לפני מספר חודשים העליתי לעושים היסטוריה סדרה בת חמישה פרקים בשם שוד השעונים הגדול שאחד ממפיקיה היה גיא בינון, יוצר מוכשר בצורה פנומנלית שהייתה לי הזכות לעבוד איתו כאן כמפיק ברשת שלנו בין היתר של התשובה של דורון פישלר ובפודקאסטים נוספים ברשת. כשפרצה המלחמה בעזה גם גיא נקרא למילואים. ומה עושה פודקאסטר כשהוא מוצא את עצמו בסיטואציה דרמטית כל כך כמו מלחמה? נכון מוציא את המיקרופון ומתחיל להקליט. התוצאה היא המלחמה הראשונה שלי. פודקאסט שמתעד את החוויות של גיא במהלך המלחמה הראשונה שלו כחייל מילואים. גיא מתעד את הסיפורים של האנשים שסביבו החיילים בפלוגת חימוש בעוטף עזה כמו גם את האנשים שהוא פוגש כשהוא יוצא הביתה לחופשות. המלחמה הראשונה שלי עוסק בנושאים כמו הגירה, חיפוש אחר תקווה, אובדן התמימות, אחווה, מילואימניקים, אחדות, פחד וטראומה. זו יצירה מיוחדת במינה שמביאה נקודת מבט מסוימת על המלחמה הזו שאולי אי אפשר למצוא בשידורי החדשות האינסופיים. אני ממליץ עליה בחום. חפשו המלחמה הראשונה שלי בכל אפליקציות הפודקאסטים. מה חדש ברשת עושים היסטוריה? בעושים טכנולוגיה טריליון עצים להצלת כדור הארץ. עצים הם טכנולוגיה מדהימה הם מסוגלים לקחת מהאטמוספירה פחמן דו חמצני ולהפיק חמצן. פוטנציאלית הם יכולים לפתור את בעיית ההתחממות הגלובלית וזו גם הנחת היסוד מאחורי יוזמה שקוראת לטעת טריליון עצים עד לסוף העשור. אבל האם באמת ניתן לפתור את בעיית שינוי האקלים בעזרת עצים? זה פרק שהעלה דוקטור יובל דרור לפני כשלוש שנים ועכשיו הוא הקליט אותו מחדש ועידכן אותו עם מידע שהצטבר בשנים האחרונות. בכשיבגרו שיחיה חור הפרק הרביעי בסדרה על פנחס ספיר. ראש הממשלה של הכלכלה. יניב מנוס לוקח אותנו אל התקופה שבה פנחס ספיר היה בשיא כוחו הפוליטי אבל אז הוא נתקל בסדרת בעיות שערערו את סמכותו וסיבכו את חייו. סדרה מרתקת על מי שנחשב לאבי הכלכלה הישראלית. בהתשובה פרק המשך לפרק על חדי הקרן. האם ישנם חדי קרן בישראל? דורון פישלר בודק אם נצפו חדי קרן בארץ הקודש והאם ישנם חדי קרן גם בתנ"ך. בעושים תנ"ך יותם שטיינמן מארח את פרופסור ישראל פינקלשטיין לפרק השני במין סדרה על ממלכת יהודה והפעם על המאה האשורית. מתי החלו להתגבש יסודות התפיסה הדויטונומיסטית ביהודה? האם המקרא מכיר את מלכי אשור? מה בין תגלת פלאסר סרגון השני וסנחריב ומה בין אחז חזקיהו ומנשה לארכיאולוגיה בשטח? תשובות לכל השאלות האלה ועוד רבות אחרות בעושים תנ"ך. ולבסוף עושים תוכנה. איך הופכים מוצר פנימי לכוח על. לכל צוות פיתוח יש יעדים לוחות זמנים ונהלי עבודה. אבל לפעמים כל אלה לא אומרים הרבה. יכול להיות שאתם זזים מהר מאוד אבל בלי ליצור ערך אמיתי וכל היעילות הזו היא רק למראית עין. אז איך משפרים באופן מהותי את עבודת הצוות? בועז לביא מארח את רם מרזין מנהל פיתוח במרכז הפיתוח של AT&T בישראל. כל הפודקאסטים שלנו וכל הפרקים זמינים באתר הבית שלנו בכתובת osimhistoria.com באפליקציית הפודקאסטים שלנו באנדרואיד ובכל אפליקציות הפודקאסטים באשר הן. כתמיד אם אתם אוהבים את התוכנית מעוניינים לתמוך בה ספרו לחבריכם על הרשת שלנו ועל התוכניות שאתם אוהבים. ספרו לאנשים הרלוונטיים בארגון שלכם על ההזדמנויות לפרסום ושיווק בעולם הפודקאסטים. מפינות חסות ועד פודקאסטים ממותגים. אתם יכולים גם להזמין אותי להרצאות אצלכם בארגון או באירוע משפחתי. יש לי מגוון רחב של הרצאות שמתאימות לקהלים מגוונים. ממהפכת הבינה המלאכותית דרך אבטחת מידע למשל הסיפור על סטאקסנט התולעת הישראלית שפגעה בתעשיית האטום האיראנית הוא סיפור מעולה וכלה בסיפור גילויה של הצוללת אח"י דקר. פרטים נוספים על ההרצאות שלי ועל ספריי תמצאו באתר הבית האישי שלי ranlevi.co.il. תודה על תמיכתכם בעושים היסטוריה. עושים היסטוריה הם שלי נוי מנהלת ההפקה שלי גואטה והילה שמש עורכות ומפיקות עמית חזזי במכירות אביב שם טוב מנהל ציבור משפחתי דני תימור המנהל העסקי ואני רן לוי כותב ומגיש. אנחנו נשתמע בפרק הבא. להתראות.</p>
                </div>
            </article>
            
        </div>
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>