<!DOCTYPE html>
<html lang="en" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>453: תמ"ק עוזי - עלייתו ונפילתו של אייקון ישראלי (ש.ח.) - Podtext</title>
    <link rel="stylesheet" href="../../styles.css">
</head>
<body>
    <div class="container">
        <header>
            <a href="../../index.html" class="back-link">Back to Episodes</a>
            <h1>453: תמ"ק עוזי - עלייתו ונפילתו של אייקון ישראלי (ש.ח.)</h1>
            <p class="meta">Published on Mon, 29 Sep 2025 05:58:09 +0000</p>
        </header>

        <div class="player-container">
            <audio id="audio-player" controls>
                <source src="https://api.spreaker.com/download/episode/67935791/ep453_uzi_rerun.mp3" type="audio/mpeg">
                Your browser does not support the audio element.
            </audio>
        </div>

        <div class="transcript-container" id="transcript">
            
            <article class="paragraph speaker-דובר">
                <div class="paragraph-meta">
                    <span class="speaker-name">דובר</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלו של 'מה ההבדל בין חלב', אלא חידות שגורמות לכם לבהות בתקרה ולמלמל 'רגע, אבל אם הוא עשה ככה...' תקשיבו לזה. יש עשרה חדרים, בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן. ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזו דלת כל אחד מהם פירק. השאלה היא: בסוף הלילה הזה, מה המספר המקסימלי של דלתות שיכולות להיות במחסן?</p>
                </div>
            </article>
            
            <article class="paragraph speaker-דובר">
                <div class="paragraph-meta">
                    <span class="speaker-name">דובר</span>
                    <span class="timestamp">01:13</span>
                </div>
                <div class="content">
                    <p>אם בשלב הזה אתם עצרתם רגע, או עשיתם פאוז, או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר או לעצום עיניים ולהתרכז ממש – יופי! כי הפרסומת הזאת נועדה לכם. כי חידות כאלו שהן חצי משחק וחצי כאב ראש זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא: במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולות להתמיין תלמידות ותלמידים מכיתה ט' עד יא'. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים 'נבחרות ישראל במדעים', בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקיפ בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">02:31</span>
                </div>
                <div class="content">
                    <p>שלום וברוכים הבאים לעושים היסטוריה. פרק 453: עוזי - עלייתו ונפילתו של אייקון ישראלי. שידור חוזר. שלום, את הפרק שתשמעו מיד הקלטתי אי שם בסביבות 2012 אני חושב. במקור הוא הוקלט בשני חלקים שלצורך השידור הזה איחדתי אותם לפרק אחד. אז איפשהו באמצע אתם תשמעו אותי מדבר על הפרק הבא כך וכך, אבל אין פרק הבא, זה הכל בפרק הזה. מה שיותר מעניין לדעתי זה שמאיזושהי סיבה, אני כבר לא ממש זוכר, אולי מכיוון שזה היה לקראת חגיגות הפרק ה-200 של עושים היסטוריה אני לא בטוח, החלטתי לעשות אותו אז כמין פרק אולסטאר של עולם הפודקאסטים הישראלי, והזמנתי את כמעט כל הפודקאסטרים המובילים של אותה תקופה להשתתף בו. שאגב, כיף לראות שחלק לא מבוטל מהם כמוני עדיין פעילים גם היום, בערך 13 שנים מאוחר יותר. אז ללא כל סדר מיוחד, תשמעו בפרק הזה את אילנה בקסיס מהפודקאסט 'דברי הימים', יפתח מזור מ'פה ושם בארץ ישראל', יובל מלחי מ'קטעים', רן תבורי מ'רוורס אים פלטפורמה', ראם שרמן ודורון ניר מ'גיקונומי', אבי וולר מ'היסטוריה של האימפריה הרומית', עידן כהן שהיה אז העורך הראשי של 'סיפור משפחתי', ועוד שני פודקאסטרים אמריקנים שהכרתי: ג'ונתן אוקס ופיליפ ואליקה. אם אתם חובבי נוסטלגיה של פודקאסטים, בטוח שהפרק הזה יעשה לכם קצת נעים בלב. בסוף הפרק אני אתן כמה תיקונים לשגיאות שנפלו בפרק, כולל טעות שהיא כנראה הטעות שקיבלתי עליה הכי הרבה הערות אי פעם בהיסטוריה של עושים היסטוריה. גם עוד כמה תוספות מעניינות ששלחו לי מאזינים לאורך השנים. זהו, האזנה נעימה.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">05:12</span>
                </div>
                <div class="content">
                    <p>עוזי, שם הכי צברי שאתה יכול לחשוב עליו. עוזי הוא לא רק תת-מקלע, הוא אייקון. כך נכתב עליו בשנת 1963 במגזין נשק אמריקאי: העוזי הוא תת-מקלע שבעיצובו ותפקודו כמעט ואינו משאיר מקום לשיפור. זהו תת-המקלע הנפוץ ביותר בעולם המערבי. עוזיאל גל, האיש שיצר אותו, נחשב בעיני רבים בעולם הנשק לאחד הגאונים הגדולים שקמו לתחום הזה, לצד ממציאים כדוגמת סמואל קולט, פול ווילהלם מאוזר וריצ'רד גטלינג. עוזי היה יוצר אמן, גאון אמיתי, יחיד בדורו. אבל סיפורו של תת-מקלע עוזי וממציאו אינו רק סיפור על קנים, בריחים וכוונות. הוא גם סיפור על יריבויות עזות, קרבות פוליטיים מכוערים, כסף גדול ושברון לב. זה גם הוא היה מורגז מאוד מהיחס אליו מצד המערכת הביטחונית כאן במדינת ישראל, הוא הרגיש שזה לא מגיע לו איך שמתייחסים אליו.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">06:26</span>
                </div>
                <div class="content">
                    <p>הבה נתחיל מההתחלה. זהו אלי אשד מהבלוג 'המולטי יקום של אלי אשד', עיתונאי וחוקר תרבות. אלי ערך תחקיר מעמיק על קורותיו של העוזי ופגשתי אותו לשיחה בספריית בית אריאלה שבתל אביב, שם הוא מבלה לא מעט מזמנו. בספרייה כמו בספרייה יש הדים ולא מעט קולות רקע, חלק מהאווירה אם תרצו. עוזי היה ילד ייקה, מוצא גרמני, כלומר השם המקורי שלו היה גרהרד, משהו כזה. הוא נולד בגרמניה. אבא שלו אגב דמות מעניינת בפני עצמה, הוא היה צלם אווירי, אחד הראשונים במלחמת העולם הראשונה, בתקופה שהתחילה הלחימה באוויר, ואז התחילו גם הנושא של הצילום מהאוויר בצבא גרמני, ואביו של עוזי היה אחד הראשונים הראשונים, אולי אפילו הראשון בכלל.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">07:26</span>
                </div>
                <div class="content">
                    <p>עם או בלי קשר לכישוריו באוויר, אריך גלאס, אביו של גרהרד, ניחן כנראה במבט מרחיק לכת באמת. כשהוא עלה לארץ ישראל הוא עלה בלי משפחתו, הוא התגרש אז מאשתו, הסיבות לא ברורות מן הסתם, לא בהכרח קשור לזה, אבל הוא עלה כגרוש לבדו. אשתו נשארה בגרמניה עם הילדים, עם הבן גרהרד, ועד שעלו הנאצים לשלטון, שאת זה כנראה האבא חזה או ידע, הבין מה הולך לקרות. כשהסתיימה המלחמה הוא הפך להיות צייר, צייר די ידוע, עד שבאיזשהו שלב בראשית שנות ה-30 כנראה קלט מה הולך להיות בגרמניה ופשוט עשה עלייה לארץ ישראל, התיישב שם בקיבוץ, ושם הוא קודם כל הוא הפך להיות מורה לאמנות, אבל לפי אחת הגרסאות, יש על זה קצת ויכוח, הוא גם הפך להיות ולימד את אנשי ההגנה את הנושא של הצילום האווירי והפך להיות עוד פעם הצלם האווירי הראשון של מה שהפך להיות צה"ל. כלומר, אדם בולט וחשוב בפני עצמו.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">08:35</span>
                </div>
                <div class="content">
                    <p>עוזי גרהרד גדל בחסות אמו בבית חווה גדול ובו לא מעט עתיקות, כולל כמה אקדחים עתיקים שאסף אריך. האבא כשהוא עוד היה בגרמניה היה לו אוסף גדול של כלי נשק. עוזי היה רואה אותם על הקירות, מתעניין, בודק, שואל. אני לא יודע אם האבא המשיך להתעניין בכלי נשק גם בארץ, אבל עוזי בהחלט כן. אמא שלו גרה עם ידידה שלה, לאותה ידידה היה אח נאצי, קצין ב-SS. עכשיו אנחנו לא יודעים בדיוק מה קרה עם הקצין הנאצי, מה בדיוק קרה במשפחה, אבל כנראה שבאיזשהו שלב הוא הזהיר אותם או שהוא איים עליהם: תסתלקו מכאן, אחרת יהיה לכם רע מאוד. עוזי גרהרד קודם כל נשלח לבית ספר באנגליה, ואחר כך הוא עלה לארץ והתיישב בקיבוץ של אבא שלו.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">09:32</span>
                </div>
                <div class="content">
                    <p>גרהרד מצא את עצמו בקיבוץ יגור, לא רחוק מחיפה. את השם עוזיאל או בקיצור עוזי, שאל גרהרד מהתנ"ך, שם הוא מסמל כוח, עוצמה וחוסן. אלוהי עוזי ומעוזי ומנוסי ביום צרה, אליך גויים יבואו מאפסי ארץ ויאמרו 'אך שקר נחלו אבותינו', אודיעם את ידי ואת גבורתי וידעו כי שמי אדוני. עוזי שם הכי צבר-י שאתה יכול לחשוב עליו, סופר צבר-י אם תרצו. עוזי זה גם היה שם של סדרת הסאטירות של בנימין תמוז ועמוס קינן, של הצבר שלועג לכל הירחמיאלים האלה מהמפלגה. עוזי, למה עוזי? כי זה השם הכי צבר-י שרק יכול להיות. אצל עוזי גל, הצבריות באה לידי ביטוי בכיוון אחד מובהק: והפך להיות ישראלי, לארץ-ישראלי, לוחם, נזעם, יודע הוא ידע בדיוק כמובן מה קרה בגרמניה, והוא התחיל להתעניין מאוד בנושא של הנשק.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">10:46</span>
                </div>
                <div class="content">
                    <p>אנחנו מדברים כבר על שנות ה-40. אז כבר כולם היו מאוד מודעים לנושא של ביטחון, של הגנה, המאבק נגד הערבים, הנאצים שנמצאים בשער. אז כן, עוזי הצעיר, בן ה-20, התחיל להתעניין בכלי נשק, באקדחים וברובים. הוא היה בודק אותם, הוא היה נוסע לחיפה, ובאיזשהו שלב הוא קיבל את האקדח, קיבל אקדח מחבר שלו. ויום אחד הוא נתפס בידי המורה שלו כשהוא משחק עם אקדח, והמורה ישר נתן לו סטירת לחי ושאל אותו 'מה זה? מה אתה מתעסק עם דברים כאלה?'. כי מילדים עוד לא ציפו. אחר כך אבל הוא המשיך, כי בחברה שהוא היה, החברה הקיבוצית, כן ציפו מאנשים שיתעסקו בדברים כאלה, כן רצו, אולי לא בבית הספר אבל בהחלט כן בהמשך.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">11:40</span>
                </div>
                <div class="content">
                    <p>התחביב המסוכן של עוזי סיבך אותו עד מהרה בצרות עמוקות יותר. בשנת 1943 עמד לעבור לקיבוץ עין חרוד. כך תואר האירוע בכתבה עיתונית משנות ה-50: באותם הימים החלו הבריטים לערוך את חיפושיהם אחרי כלי נשק בקיבוצים, ועוזי היה צריך לעבור עם מחלקתו למקום אחר. הוא ארז את שרטוטיו ואת הכלי לדוגמה שבנה והסתירם במכונית בין קופסאות של ירקות וקיווה כי הכל ילך כשורה. אך ליד חיפה נעצרה המכונית ונערך חיפוש והכלים שהוחבאו נמצאו. הם כנראה גילו שהוא אחראי על הנשקייה בקיבוץ שלו, מה שנקרא היום סליקים וכל הדברים האלה איפה שהם היו מחביאים את כלי הנשק של ההגנה, והכניסו אותו הבריטים לכלא למשך כמה שנים טובות. אז הוא היה כמה שנים בכלא במהלך שנות ה-40. ניצל את השהות שלו בכלא היטב, הוא קרא כל מה שהוא יכול היה על נשק, כלי נשק, אקדחים, רובים, וככל הנראה הוא חשב כל הזמן איך אפשר לשפר.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">13:00</span>
                </div>
                <div class="content">
                    <p>והיה הרבה מה לשפר. כלי הנשק שהיו בשימוש לוחמי המחתרות, כדוגמת הסטן הבריטי, היו זולים ופשוטים לייצור, אבל גרועים מכמעט כל בחינה אחרת. הם סבלו ממעצורים רבים ואי-דיוק ניכר. הבעיות עם כלי הנשק האחרים, הטומי-גאן, השמייסר, שפשוט הם היו איטיים, היו יורים בהם ולא תמיד היית צריך משהו מהיר, קל ונוח להפעיל אותו במצב של אתה יודע של מבצע, של מתקפה או הגנה, בדרך כלל מבצעי התקפה על הצד השני על הערבים. צריך משהו קל מאוד, נוח מאוד ויעיל מאוד, ועוזי עמד על הסטנדרטים האלה. כשהוקמה מדינת ישראל התגייס עוזי גל לצה"ל, השתתף במספר פעולות קרביות והתנדב לקורס קצינים.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">13:49</span>
                </div>
                <div class="content">
                    <p>הוא עבר קורס קורס מיוחד בצה"ל, ותוך כדי הוא המשיך לפתח ולשכלל את הרעיון שלו שזה מה שהפך להיות העוזי. ואז הוא פנה למפקד הקורס מאיר זורע והראה לו את מה שהוא יצר שזה בעצם התת-מקלע מה שאנחנו קוראים לו. מאיר זורע קצת הופתע, אתה לא מצפה שאיזה חייל שלך לא מישהו פתאום מגיע אליך עם דבר כזה. אז הוא בדק, מרשים מאוד, מיד רץ ושלח מכתב לרמטכ"ל דאז של צה"ל, נדמה לי שזה היה יעקב דורי, אמר לו 'תשמע, יש כאן כבר איזה בחור מוכשר מאוד שיצר כלי נשק ששמע זה ממש אני בדקתי אותו הוא עושה עליי רושם משהו יוצא מן הכלל, בוא בוא ננסה את זה'. פשוט משהו מרשים.</p>
                </div>
            </article>
            
            <article class="paragraph speaker-אל מאיר זורע">
                <div class="paragraph-meta">
                    <span class="speaker-name">אל מאיר זורע</span>
                    <span class="timestamp">14:39</span>
                </div>
                <div class="content">
                    <p>אל ראש מחלקת ההדרכה במטכ"ל חיים לסקוב. הנדון: תת-מקלע חדש. רצוף בזה דוגמה של תת-מקלע מיוצר אישית על ידי סגן חניך עוזיאל גל. בדקתי אישית את הכלי ולהלן מסקנותיי: א', החזקה מצוינת, מונח ביד להפליא. ב', כיוון אינסטינקטיבי מהמותן עולה על זה של כל כלי שאני מכיר. ג', דיוק רב. ד', אין מעצורים פרט למעצורים בגלל תחמושת לקויה.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">15:12</span>
                </div>
                <div class="content">
                    <p>אז במקרה או שלא במקרה בדיוק אז צה"ל חשב בעצמו באמת רצה כלי נשק חדש. אני לא יודע אם יכול להיות שזה היה מקרי, יכול להיות שבדיוק אז הם קיבלו שתי הצעות בלי קשר והחליטו אז להקים ועדה כזאת, לך תדע. אבל מה שקרה שבאמת היו להם פתאום שתי הצעות: ההצעה של עוזי לגבי מה שהפך להיות העוזי, והצעה נוספת מתנגדת של רובה אחר. הרובה האחר היה תת-מקלע בשם 'קרא' שפותח על ידי רב-סרן חיים קרא מהמחלקה לנשק קל ונשק אווירי בחיל המדע, החיל שהפך ברבות הימים לרשות לפיתוח אמצעי לחימה, רפא"ל. לכאורה יש כאן שני ממציאים, שני כלי נשק שמתחרים זה בזה ישירות, אבל האמת מורכבת יותר.</p>
                </div>
            </article>
            
            <article class="paragraph speaker-חיים קרא">
                <div class="paragraph-meta">
                    <span class="speaker-name">חיים קרא</span>
                    <span class="timestamp">16:11</span>
                </div>
                <div class="content">
                    <p>במדינה הקטנה והצעירה לא היו הרבה בתי מלאכה מתאימים לפיתוח כלי נשק. קרא וגל מצאו את עצמם עובדים זה לצד זה שולחן לצד שולחן. טענות על העתקות לא איחרו לבוא. במכתב שכתבו שניים מאנשי המחלקה לנשק קל ונשק אווירי למנכ"ל רפא"ל שנים רבות לאחר מכן, הם אומרים: אנו מוצאים לנכון להעמיד את העובדות על דיוקן. במסגרת עבודתנו במכון 1 של חיל המדע בתל אביב הוחל כבר בשנת 48-49 בפיתוח תת-מקלע עבור צה"ל בפיקודו של רב-סרן במילואים קרא חיים. באותה תקופה הועבר מא עוזי גל מצה"ל לעבוד במחלקת התכנון של בית המלאכה במכון 1. מר גל שהה במחלקתנו כמה חודשים ולאחר זאת עבר לתע"ש, התעשייה הצבאית. בפיתוח הנ"ל שעסקו בו בתע"ש לאחר בואו של מר גל הועתקו כל השכלולים מהדגם שלנו. השוני בין שני הכלים שעבדו על אותו הפרינציפ שפותח אצלנו הוא בזה שהסדן של תע"ש הוא מרובע ושלנו היה עגול. אין אנו מוצאים כהוגן שכל המוניטין והפרסום יפלו בחלקם של תע"ש ועוזי גל.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">17:22</span>
                </div>
                <div class="content">
                    <p>שפשוט אנשים מקצועיים יותר מעוזי, עוזי הוא היה חייל פשוט. לא אבל אלה היו ממש קשורים לחמד שזה מין מחלקת הפיתוח של צה"ל, הם יצרו רובה משל עצמם, הביאו אותו אמרו 'רבותיי, הנה'. אז הם בחרו ועדה מיוחדת שבראשה עמד אחד בשם יצחק רבין שהם היו צריכים להחליט מי בין שתי כלי הנשק יתקבל בידי צה"ל. החלטה לא פשוטה, תשמע. בשניהם היה צריך להשקיע הרבה כסף, אז אין ברירה, צריך לבחור רק אחד. בסיכום הבדיקה כתב יצחק רבין: כתוצאה מדו"ח הניסויים שנעשו על ידי בסיס ההדרכה מספר 3 הגיעה הוועדה פה אחד למסקנה שאין אפשרות לקבוע מבחינה טקטית כלי אחד כעולה על משנהו באופן בולט. אולם אצל חברי ועדה שונים נתגלו נטיות לכלי זה או אחר. נטייה לתת-מקלע ק-12 י. הררי, נטייה לתת-מקלע עוזי אלוף י. רבין, סגן אלוף י. לבקין, סגן אלוף ד. דגן.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">18:27</span>
                </div>
                <div class="content">
                    <p>אז במי הם בחרו? הם בדקו את שניהם, את שני כלי הנשק ובסוף ההחלטה הסופית, מהניסוח שלה ברור שמה שבעצם הכריע את הכף היה המחיר. העוזי פשוט היה זול יותר לייצור מאשר כלי הנשק השני. 14 לירות לעומת 17 לירות, אם נדייק. זה בעצם היה הדבר המכריע. לא ברור שהיו כאלה הבדלים באיכות, לך תדע, אם היו מנסים כלי הנשק השני יכול להיות שגם הוא בדיעבד מתגלה כלא פחות אולי אפילו יותר טוב מהעוזי, אנחנו כבר לא יכולים לדעת את זה כי זה כבר התיישן לחלוטין. מאיר פלד, מסגר בחיל המדע ומי שעבד לצדם של חיים קרא ועוזי גל, מספר: חשוב לי רק שאנשים יבינו שאנחנו לא רוצים את הקרדיט של עוזי. הוא היה ממציא ובחור מוכשר מאוד, ההישגים שלו עומדים לזכותו. אבל לאורך הדרך במשך כמה חודשים הוא ישב בחיל המדע וניזון מן הרעיונות שהסתובבו שם. אחר כך הוא הוזמן על ידי התע"ש לעבוד אצלם והמשיך לפתח את התת-מקלע שלו שבסופו של דבר נבחר על ידי צה"ל. היום בדיעבד אני יכול להעריך שהפיתוח בתע"ש היה באמת מקצועי יותר, אולם אמצעים, מכונות, ואנחנו עבדנו בידיים. האיש שהכריע היה דוד בן גוריון. הוא היה שר הביטחון, הוא היה סמכות עליונה, הביאו לו את העוזי, כנראה אני לא יודע אם הוא ניסה אותו בעצמו אבל כנראה ראה ובסוף אישר, הוא אמר 'צריך לתת למוח היהודי ליצור כלי נשק כאלה', מצא חן בעיניו.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">20:11</span>
                </div>
                <div class="content">
                    <p>לאחר תהליך פיתוח שארך מספר שנים, נכנס העוזי לשימוש ביחידות המובחרות של צה"ל. והתזמון לא יכול היה להיות מוצלח יותר. באזור קלקיליה נדמו אתמול התותחים. עם בוקר נתגלו תוצאות המבצע הנועז של צה"ל אשר מחק מעל פני האדמה את תחנת המשטרה הגדולה של קלקיליה ואת כל מוצבי האויב בסביבה כתגמול לשורת רציחות שנעשו על ידי ירדנים מזוינים בתחומי ישראל. אז התחילו להשתמש בו בפעולות שהתחילו אז הפעולות כנגד המסתננים וכל פעולות התגמול של יחידה 101 וכל הדברים האלה. אז הם התחילו להשתמש בעוזי, בראש ובראשונה הצנחנים. בשנת 1955 למעשה לפני בדיוק לפני 60 שנה.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">21:14</span>
                </div>
                <div class="content">
                    <p>פעולות התגמול היו הכינוי הלא רשמי לפשיטות של יחידות צנחנים מובחרות על מטרות מאחורי קווי האויב בתגובה לפיגועי טרור בשנות ה-50 וה-60. משה דיין הגדיר את מטרתן של פעולות התגמול כך: לא היה בידינו להבטיח כל צינור מים מפיצוץ וכל עץ מהעקירה, לא היה בידינו למנוע רצח עובדים בפרדס ומשפחות בשנתן. אך היה בכוחנו לקבוע מחיר גבוה לדמנו, מחיר יקר מכדי שכדאי יהיה ליישוב הערבי, לצבא הערבי, לממשלות הערביות לשלמו. משמעות פעולת התגמול היא כי ישראל רואה בהסתננות כפעולת איבה בלתי נסבלת והיא מורה את כוחותיה לעבור את הגבול ולפגוע בארץ הערבים. הפגיעה אינה פעולת נקם, זו פעולת עונש והרתעה שאם אותן ממשלות לא תשתלט על תושביה ולא תבנה את גיחותיהם בישראל, יעשו הכוחות הישראליים שמות בארצה.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">22:18</span>
                </div>
                <div class="content">
                    <p>מדוע היה תזמון כניסתו לשירות של העוזי בדיוק עם פרוץ פעולות התגמול כה מוצלח? בואו נחזור צעד אחד אחורה אל שורשיו של התת-מקלע המיתולוגי. המקלעים הראשונים נכנסו לשימוש צבאי במאה ה-19. מקלע, מכונה גם מכונת ירייה, הוא כלי נשק שיורה מאות כדורים בכל שנייה ומסוגל לחסל מספר רב של אויבים במכת אש אחת. ירי מהיר ורצוף שכזה גורם להתחממות מהירה של כלי הנשק ולכן מקלעים הם בעלי מבנה גוף כבד ומסיבי מאוד. תתי-מקלע הם האלטרנטיבה הקלה והניידת למקלעים הכבדים. הם משמרים את היכולת לירות צרורות מהירים של כדורים וגם יריות בודדות אם צריך, אבל הם קטנים יותר וקלי משקל מהמקלעים. גם הכדורים שבהם עושים שימוש קטנים יותר ומכילים פחות אבק שריפה, אבל כדי לפצות על כך הם גם בעלי קוטר גדול יותר, 9 מילימטר לעומת למשל 7.62 מילימטר כמו במקלע מאג. הקוטר הגדול מעניק לפגיעה של כדורי התת-מקלע עוצמה מספקת למרות שהם נעים במהירות נמוכה יחסית.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">23:32</span>
                </div>
                <div class="content">
                    <p>הקלות והניידות של תת-המקלע הופכת אותו לאטרקטיבי מאוד עבור יחידות קומנדו שלרוב לוחמות בשטח בנוי וצפוף ובטווחים קצרים, כמו התנאים ששררו בפעולות התגמול כנגד כנופיות מחבלים בתוך כפרים. כמו מרבית תתי-המקלע, גם מנגנון הפעולה של העוזי פשוט למדי. היורה אוחז בידית קטנה בחלקו העליון של הנשק ומושך אותה אחורנית עד שהמנגנון הפנימי של הנשק ננעל במצב האחורי מעוך כנגד קפיץ חזק. זו דריכה והנשק נשאר במצב הזה עד שהיורה לוחץ על ההדק. שבו בנפשכם שחקן גולף שמרים את המקל לאוויר מאחורי גבו ועכשיו נשאר בתנועה זו שריריו מתוחים עד שהוא מחליט להכות בכדור. לחיצה על ההדק משחררת את המנגנון והקפיץ דוחף אותו קדימה במהירות. במהלך התנועה קדימה המנגנון גורף כדור מראש המחסנית, דוחף אותו לתוך הקנה ויורה אותו החוצה. דמיינו את שחקן הגולף מבצע את הסווינג עם המחבט, גורף את הכדור שהיה על הדשא וחובט בו קדימה. זה אותו העיקרון. ההדף שנוצר עקב פיצוץ אבק השריפה דוחף את המנגנון בחזרה אחורה כנגד הקפיץ ואם ההדק עדיין לחוץ, כל התהליך חוזר על עצמו שוב מהתחלה. עיקרון פעולה זה מכונה 'מכנס פתוח'.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">24:58</span>
                </div>
                <div class="content">
                    <p>ברמה הטכנית לא היו בעוזי חידושים עוצרי נשימה שלא נראו בעולם הנשק עד אז. עוזי גל נטל לא מעט רעיונות מתתי-מקלעים אחרים שבהם נתקל לאורך השנים, ובמיוחד תת-מקלע צ'כי מדגם M-23. ייחודו של העוזי הוא בעובדה שהוא הכיל המון רעיונות טובים ותכונות חיוביות ועדיין הצליח להישאר זול מאוד וקל לייצור. ראשית, חלקי העוזי מיוצרים באמצעות חיתוך יריעות מתכת מתוך תבניות. זו שיטה שמזכירה קצת חיתוך של עוגיות מתוך בצק שטוח בעזרת תבניות, כמו שילדים אוהבים. זו שיטה מהירה וזולה בהרבה מהאלטרנטיבה המקובלת אז של כרסום החלק מתוך גוש מתכת מוצק שהיא דרך ייצור מורכבת בהרבה.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">25:50</span>
                </div>
                <div class="content">
                    <p>בנוסף, לעוזי היו רק שבעה חלקים בלבד, חצי מהמקובל לתתי-מקלע בתקופתו. מכיוון שכך, הוא לא היה רק קל יותר לייצור אלא גם קל יותר לפירוק והרכבה. המחסנית נטענת לתוך ידית האחיזה כמו באקדח, עובדה שהקלה מאוד על תפעול הנשק בלילה. היד שאוחזת במחסנית מוצאת את היד שאוחזת בידית במה שמכונה תנועת 'אגרוף מוצא אגרוף', וזו תנועה טבעית מאוד שחייל מסוגל לבצע גם בחשיכה מוחלטת. ולבסוף, מרכז המסה של העוזי נמצא ממש מעל לידית האחיזה ולכן ניתן לכוון ולירות בו גם ביד אחת.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">26:34</span>
                </div>
                <div class="content">
                    <p>אוסף היתרונות הללו, יחד עם העובדה שהעוזי היה אמין מאוד ביחס לכלי הנשק שהיו עד אז ברשות צה"ל, הפך את העוזי לנשק המועדף על כוחות הצנחנים שביצעו את פעולות התגמול. כך מספר תת-אלוף צורי שגיא שהיה מ"פ בצנחנים בשנות ה-50 והשתתף בפעולות התגמול: את פעולות התגמול שהיינו מבצעים זה שינה מן היסוד. בפעולות התגמול העוזי היה אפקטיבי ביותר. לראשונה ידענו שהנשק יפעל כמו שצריך ויירה כמו שד וישאיר סוף-סוף כמה גופות של מסתננים בשטח. מרגע שהיה לנו עוזי זה היה סיפור אחר. העוזי שם בכיס הקטן את כל הכלים שהיו לפניו. הוא היה קל, הרבה כוח אש ושימש אותנו היטב בלוחמת לילה. נשק קצר, טוב למלחמה בתעלות. אפשר להחזיק אותו ביד אחת, לראות מעבר לפינה עם מעט מאוד מעצורים גם במחסנית וגם בכלי.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">27:36</span>
                </div>
                <div class="content">
                    <p>העוזי בפעולות התגמול ופתאום הלוחמים 'וואלה באמת דבר יוצא מן הכלל'. עד עכשיו היינו משתמשים בשמייסרים, בברטו, והם לא באמת היו משהו. אבל העוזי הזה, וזה עוד שימו לב, זה עוד דבר ישראלי כחול-לבן שלנו. הוא פועל יותר טוב מהם. זה היה כבוד, זה גאווה להשתמש בעוזי. אנשים גם אהבו להצטלם עם העוזי. זה כאילו הוסיף להם משהו למעמד שלהם. את העוזי חשפו לראשונה איפה? כלומר הייתה גם כתבה בעיתון שכתבו 'הנה נשק כחול-לבן', אבל חשפו אותו ממש ביום במצעד יום העצמאות של 1955 שהחיילים הלכו בגאווה עם העוזי. זה הכבוד, זה הנה הנשק הישראלי הראשון כחול-לבן, הנשק שלנו, נשק שהוא יותר טוב משל כולם וזה באמת היה יותר טוב משל כולם כי הנציגים מארצות אחרות השתמשו בו בהתפעלות בו. שלחו אותו לתערוכה של כלי נשק בעולם, הציגו שעשו איתו תחרות עם כלי נשק אחרים הוא פשוט יצא הכי טוב.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">28:50</span>
                </div>
                <div class="content">
                    <p>זה הכבוד גדול להיראות עם עוזי. היו כל מיני צילומים באלבומים של צה"ל, אתה זוכר את הדברים האלה של החיילים הגאים האלה עם רובי העוזי. היו אפילו צילומים של ילדים שמתייחסים מסתכלים בהערצה על חיילים עם עוזי. אתה רואה שממש הנה עוזי זה היה הדבר. כלומר אתה מחזיק בעוזי אז אתה משם ומעלה, זה ברור. וגם החיילים כמובן שמחזיקים בעוזי הם יודעים את זה. היו פזמונים, הלכנו לצבא, החזקנו בעוזי, החזקנו בזוזי. השמועה על התת-מקלע המופלא פרסה כנפיים.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">29:35</span>
                </div>
                <div class="content">
                    <p>העולם ראו את זה, התפעלו, מיד הזמינו, הזמינו מיד בשביל עוד ארצות הזמינו. ואז באיזשהו שלב הגרמנים הזמינו, אמרו 'אנחנו רוצים עוזים בשביל עצמנו'. בראשית ינואר 52 נפתח בכנסת הדיון על השילומים מגרמניה. כ-50,000 איש שומעים את בגין מאיים להכריז מלחמה לחיים ולמוות במצעי השילומים. וכאן יש בעיה, בעיה גדולה. מה, אתה תיתן את הנשק הכחול-לבן שכולם כל כך גאים בו לנאצים האלה, לאלה שהיו בוורמאכט? שילומים... כשאני שומע את המילה הגרמנית הזאת, אתם יודעים מה פירושה בעברית? תיקון העוול. הגרמנים תיקנו את העוול שעשו לנו בשל שנתנו לנו 800 מיליון דולר וזה נקרא שילומים, תיקון העוול ההיסטורי שאתם עשיתם לעם היהודי. והכסף שלכם הוא דרוש לנו. יש פה ברוך השם יהודים גאים שיכולים לקבל את הפיצויים. הם זרקו, איננו רוצים כסף גרמני!</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">30:52</span>
                </div>
                <div class="content">
                    <p>זאת הייתה בעיה איומה ונוראה, אבל מה, הגרמנים הציעו הרבה כסף. אז מכרו להם עוזי, אבל עשו את זה בסודיות מוחלטת כי אם היו שומעים על זה לפחות אז בשנות ה-50 הייתה השתוללות אז כשהיו את כל הצרות עם השילומים והפגנות, אז אם היו שומעים שהעוזי שלנו, הכחול-לבן אנחנו נותנים לנאצים האלה לוורמאכט וכל אלה, הייתה בלא ספק הפגנות נסערות ברחובות. אבל זה היה כסף. התעשייה הצבאית ייצרה מיליוני יחידות של העוזי והנשק הפנומנלי הזה נמכר בעשרות ארצות בכל רחבי העולם. מיוון, פורטוגל ואוסטרליה ועד אנגולה, אתיופיה ואינדונזיה. מספר גרסאות שלו פותחו ובהן המיני והמיקרו עוזי.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">31:43</span>
                </div>
                <div class="content">
                    <p>ליחסי הציבור הטובים ביותר שלו כנראה זכה העוזי ב-1981. מתנקש בשם ג'ון הינקלי ירה ופצע את נשיא ארצות הברית רונלד רייגן. ביום שלמחרת התנוססה בדפים הראשונים של העיתונים הגדולים תמונתו של הסוכן החשאי רוברט וונקו עומד על המשמר מעל שני סוכנים פצועים, מיקרו עוזי שלוף בידו בעוד הנשיא המדמם מפונה בבהילות לתוך הלימוזינה הנשיאותית. התמונה הדרמטית הזו נצרבה בזיכרונם של אמריקנים רבים והוליווד מיהרה לאמץ את העוזי כנשק החצי רשמי של עולם סרטי הפעולה. הוליווד אכן הוליווד גם כן קפצה על העוזי. למה? כי העוזי הוא נורא פוטוגני. כלומר זה נעים לראות כל מיני שחקני אקשן, צ'ארלס ברונסון נגיד, סילבסטר סטאלון מחזיקים בעוזי ויורים בו. כלומר יש בזה משהו שהמצלמה אוהבת, משהו שהקהל אוהב לראות. זה כמו שאתה מחזיק נגיד במערבונים את אקדח הקולט, יש בזה משהו פוטוגני.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">33:02</span>
                </div>
                <div class="content">
                    <p>העוזי זכה לתהילת עולם והפך לאייקון של מדינת ישראל הצעירה, ממסד את התדמית שלה כמעצמה אזורית בעלת צבא קטן אך רב עוצמה. היו מי שאמרו שהצלילית של העוזי מוכרת ברחבי העולם לא פחות מהצלילית של בקבוק קוקה-קולה והשפן של פלייבוי. פרשן צבאי בארצות הברית שאל: 'הנשק הישראלי נבנה בשלב מוקדם של שנות ה-50 על ידי מדינה מתפתחת עם כלכלה מקרטעת ותעשיית נשק קטנטנה. איך הישראלים הצליחו לעשות את זה?' עוזיאל גל זכה בצל"ש הרמטכ"ל ב-1955 ובפרס ביטחון ישראל ב-1958. שנות ה-50 וה-60 של המאה ה-20 היו שנות הזוהר של העוזי. אך מלחמת יום הכיפורים שחוללה כל כך הרבה שינויים בחברה הישראלית בכלל, סימנה גם את נקודת המפנה בסיפורו של העוזי כשתת-המקלע הזה פגש לראשונה בשדה הקרב בכלי נשק מיתולוגי אחר, הקלאצ'ניקוב.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">34:24</span>
                </div>
                <div class="content">
                    <p>בפרק הבא נשמע על המכרז הצה"לי שבו התמודד עוזי גל עם רובה סער חדש שפיתח בשם גל כנגד התעשייה הצבאית וישראל גלילי ורובה הגליל שלו, התמודדות שלטענת רבים הייתה אחת המכוערות והמלוכלכות ביותר בתולדות המערכת הביטחונית. כל זאת ועוד בפרק הבא. אחת התמונות האהובות עליי באלבום המשפחתי היא תמונה של אבא שלי כשהיה בן 15 או 16, חניך בבית הספר הטכני של חיל האוויר. בתמונה הוא עומד מול המצלמה, רגליו מפוסקות, סיגריה שמוטה בין שפתיו, אוחז בידיו עוזי מכוון קדימה. הוא נראה כל כך קול בתמונה הזו. הרבה מהקול הזה מגיע מהעוזי שיש לו נוכחות מחשמלת ברבות מהתמונות האייקוניות של מדינת ישראל הצעירה. מכה רבת עוצמה הונחתה על ראש הצבא הירדני. בירושלים העתיקה ניהלו הצנחנים קרב קשה ואכזרי.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">35:42</span>
                </div>
                <div class="content">
                    <p>חיילים עם עוזי מסתערים בסמטאות העיר העתיקה במלחמת ששת הימים. חיילות בחצאיות צועדות בגאווה במצעד צבאי, אוחזות עוזי בידיהן כמובן. העוזי שפיתח סגן עוזיאל גל בשלהי שנות ה-40 הפך להיות סימן המסחרי של ישראל גם בעיני עצמה וגם בעיניהם של רבים בעולם כולו. העוזי היה שילוב מוצלח של אמינות גבוהה, נוחות תפעול וייצור זול, והוא כבש את שוק הנשק העולמי בסערה. התעשייה הצבאית ייצרה ומכרה את העוזי בעצמה לעשרות מדינות ואף מכרה את זכויות הייצור למספר מדינות נוספות. הוליווד התאהבה בנשק הקטן והסקסי. סילבסטר סטאלון, צ'אק נוריס וכל שאר גיבורי הפעולה של שנות ה-80 ירו אינספור כדורי סרק מהעוזי על המסך הגדול. אבל לכל דבר טוב יש סוף.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">36:47</span>
                </div>
                <div class="content">
                    <p>תקופת השיא של העוזי בצה"ל זה בערך מ-55 עד 67. למה? כי מלחמת ששת הימים כבר התברר שהוא לא עונה כל כך על הצרכים, ובמלחמת יום הכיפורים הוא כבר בכלל לא עונה על הצרכים. עוזי טוב בשביל בוא נאמר בשביל מאבקים בנופיות, בקבוצות קטנות, לא בשביל לחימה צבאית ממש במלחמה, זה לא מתאים לזה. הדרך כולה רצופת דקלים, משמאל תעלת המים המתוקים שמימיה התרוקנו והם זורמים בשצף קצף רק על התחתית הצרה שלה, ומימין שדות מעובדים, כרוב, דקלים, קזוארינות, אזדרכת ושאר עצים. אזור יפה. באוויר ריח של גוויות. אין ספק, פה מתחוללת מלחמה.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">37:42</span>
                </div>
                <div class="content">
                    <p>במלחמת ששת הימים נתקלו חיילי צה"ל לראשונה בחיילי צבאות ערב חמושים ברובי סער. בדיוקים! בדיוקים אחד אחד! באמבינו! פמבינו! פמבינו, תרד אחורה! מה, כל הגב בוערת לי! בוא בוא! כמו התת-מקלע, גם רובה סער מסוגל לירות צרורות מהירים של כדורים, אבל שלא כמו העוזי הקטן, לקלאצ'ניקובים של החיילים הערביים היו קנים ארוכים וכדורים שהיו אמנם קטנים יותר, קוטר של 5.56 מילימטר לעומת 9 מילימטר בעוזי, אבל היה להם חומר נפץ רב יותר בתרמיל ולכן הם גם היו מהירים יותר. לקלאצ'ניקוב היה טווח גדול ועוצמת אש אדירה שהעוזי לא היה מסוגל להתמודד איתה.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">38:43</span>
                </div>
                <div class="content">
                    <p>לראשונה השתמשתי מבצעית בעוזי בזמן מלחמת ששת הימים, כאשר היינו על הציר ליד אל-עריש וכמו כל ג'ובניק היה לנו עוזי. היינו בגל השני-שלישי לאחר הכוחות הלוחמים שפרצו את הדרך. מסביב הכל בער וריח של מוות מסביב. פתאום ניתחה עלינו אש וכדורים עברו בשריקה מעלינו, זיהינו קבוצה של חיילי קומנדו מצריים שידענו שיש באזור, ישר תפסנו את העוזי והתחלנו להשיב באש וראינו פתאום איך הכדורים נופלים לפניהם, לא מגיעים אליהם. אחרי כמה רגעים הקומנדו המצרי הבין עם מי יש להם עסק והורידו את המכנסיים שלהם ועשו כל מיני תנועות מגונות לכיווננו, והצחוק שלהם נשמע מסביב. התמונה הזו חזרה על עצמה גם במלחמת יום הכיפורים וחיילים רבים זנחו את העוזי לטובת קלאצ'ניקובים שנלקחו שלל מהמצרים הנסוגים. צה"ל החל לחפש תחליף לעוזי, וגם שם היה עוזי גל.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">39:51</span>
                </div>
                <div class="content">
                    <p>מה שקרה זה בראשית שנות ה-70. עוזי גל מצא את עצמו בדיוק באותו מצב שהוא מצא את עצמו בסוף שנות ה-40 כשהוא יצר נשק שבדיוק באותו זמן מישהו אחר יצר נשק מקביל, וכל אחד מהם רצה שהנשק שלו יתקבל בידי צה"ל. כי צה"ל עם כל הכבוד לא יכול היה להרשות לעצמו את שני כלי הנשק, היו חייבים להשקיע רק באחד מהם. מה לעשות? הכסף של ההשקעה והפיתוח... אי אפשר להשקיע בשניים, חייבים רק אחד. רובה הסער שתכנן עוזי גל קונה ה'גל', והרובה שמולו התמודד היה ה'גליל' שפותח על ידי צוות של התעשייה הצבאית בראשות ישראל גלילי. כמו בסוף שנות ה-40, גם כאן מצא את עצמו עוזי גל במצב מורכב ורגיש. הוא היה איש קבע שקיבל את המשכורת שלו מהצבא, אבל עבד בפועל בתעשייה הצבאית, שם היו המשאבים והידע הדרושים לשם פיתוח כלי נשק. במילים אחרות, הוא עבד בתוך אותו הארגון שנגדו התמודד במסגרת התחרות הצה"לית לבחירת רובה הסער העתידי של ישראל.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">40:59</span>
                </div>
                <div class="content">
                    <p>אין פלא שבתעשייה הצבאית לא ששו לשתף פעולה עם עוזי גל. לכך יש גם להוסיף את אופיו הייקי והמופנם של עוזי גל, שלא היה אדם קל. כך סיפר עליו רב-סרן ששירת עם עוזי גל במחלקת פיתוח אמצעי לחימה של צה"ל: עוזי היה יוצר אמן, גאון אמיתי, יחיד בדורו. כשהוא בא לבנות חלק מסוים זה היה אחרי שהוא כבר ראה את החלק הזה בעיני רוחו בתלת-ממד ולאחר מכן שרטט אותו באופן מושלם. עוזי היה אדם בודד, מופנם, שאהב לעבוד לבד וסלד מוועדות פיתוח גדולות. הוא לא היה איש רעים להתרועע ובהחלט נחשב לאדם עקשן וקשה לפעמים. בדברים הללו אפשר למצוא את זרע הפורענות בינו לבין תע"ש. ההתמודדות בין הגל והגליל בתחילת שנות ה-70 תירשם בדברי ימי ההיסטוריה כאחת מנקודות השפל של צה"ל.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">41:58</span>
                </div>
                <div class="content">
                    <p>אז חייבים לבחור איזה הכי איזה טוב מהם. אבל כאן פתאום נכנסו דברים אחרים לדיון. המתחרה של עוזי גל, שכנראה לא היה איש יחסי ציבור, לא ידע כל כך ליחצן את עצמו, חשב 'מה, אני עוזי גל המפורסם, היוצר של העוזי, זה מספיק, מה? אני גיבור לא בדיוק גיבור ישראל, אני קיבלתי צל"ש מה, פרס ישראל? מה? ודאי שכולם מה, מי שיש מישהו שלא מכיר את העוזי? אז יפה, תכירו עכשיו את הגל, הרובה החדש שלי'. אבל לא. המתחרים שלו שהבינו את העניין הזה טוב מאוד ורצו שהרובה שלהם יתקבל, הם התחילו להפעיל להשתמש בשיטות שעד אז לא היו כל כך ידועות של הפעלת לחץ, של יחסי ציבור לעצמם, של שיחות בלתי פוסקות עם הקובע מדיניות, עם הרמטכ"ל ברלב, כל אלה, אולי גם יש טענות אפילו שיחדו, יש טענות כאלה.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">42:59</span>
                </div>
                <div class="content">
                    <p>העיתונאי רונן ברגמן פרסם בשנת 2002 תחקיר מעמיק שערך על תהליך הבחירה בין הגליל והגל. על פי התחקיר של ברגמן, הגל הוכיח את עצמו כמוצלח בהרבה מהגליל בכל הבדיקות שנערכו בצה"ל, ואפילו מוצלח יותר מה-M-16 והקלאצ'ניקוב. הוא היה מדויק יותר, נוח יותר לתפעול וסבל מהכי פחות תקלות. היו מבין אלה שבחנו אותו שחשבו שמדובר ברובה הסער הטוב ביותר בעולם. אבל אף אחת מהתוצאות האלה לא עזרה לגל. עוזי גל היה מעל הדברים האלה. 'מה, הנה אני מראה לכם את הדוגמה, מספיק, מה צריך יותר מזה?'. הוא לא הבין, הוא לא הבין שהזמנים משתנים, הוא לא מבין לא הבין שהיריבים שלו הם אולי לא בדיוק, בוא נאמר את זה בזהירות, לא בדיוק ישרים במה שהם עושים. הוא לא תפס את זה, אבל הם תפסו את זה, הם הבינו שהזמנים השתנו ובסוף הם שכנעו את צה"ל לקבל את הרובה שלהם, הגליל.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">44:10</span>
                </div>
                <div class="content">
                    <p>עכשיו הנשק הזה התברר כלא יעיל ביותר, במיוחד במלחמת יום הכיפורים. בתוך זמן קצר כבר הפסיקו להשתמש בו. מבקר המדינה כתב דו"ח שלם ומפורט שבו הוא הסביר כל מיני כשלים שהיו בתהליך. היום ברור שהיה צריך לקבל את הגל של עוזי, זה בכל אופן קשה לדעת כמה רובה כמה זה היה מעולה, אבל עכשיו כבר נראה די ברור שזה היה יוצא יותר טוב מהגליל, המתחרה שלו. רונן ברגמן טען בתחקיר שלו שאחד הקצינים שדחפו לבחירתו של הגליל היה רפאל איתן, רפול, שקיבל אב-טיפוס של הגליל מהתעשייה הצבאית והתאהב בו. סוג של שוחד אם תרצו. ברגמן כתב את הדברים הבאים: הגל לא נבחר להוביל את צה"ל למלחמות הבאות, למרות שהיה עדיף בהרבה על כל סוגי כלי הנשק האחרים, כתוצאה ממערכת של לחצים, יחסי ציבור משומנים, הכפשות וסילוף נתונים מצד גורמים בתעשייה הצבאית.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">45:15</span>
                </div>
                <div class="content">
                    <p>רפול עצמו דחה את הטענות הללו מכל וכל. בתגובה לתחקיר של ברגמן, הסביר רפול שהגליל היה מבוסס על הקלאצ'ניקוב שנחשב אז ואפילו היום לרובה האמין ביותר בעולם. הגל של עוזי גל לעומת זאת היה נשק חדש לגמרי: הייתה תחרות בין שתי חלופות ואנחנו הלכנו על החלופה של הגליל, כי החלופה של עוזי נשענה על כלי נשק הולנדי שלא התקבל עד אותה תקופה ובעצם מעולם לא יוצר כלי נשק סטנדרטי. כל הניסיון להטיל בי דופי כאילו קיבלתי שוחד הוא מכוער ומופרך. אנחנו חילקנו כמה דגמים בגולני ועקבנו אחרי ההתנהגות של הכלים ואחרי חוות דעתם של החיילים. התחילו ניסויים השוואתיים וזה מה שיצא.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">45:53</span>
                </div>
                <div class="content">
                    <p>קשה להפריד בין עובדות ושמועות בסיפור בחירתו של הגליל על פני הגל. חלק מהסיבה היא הסודיות שבה התנהל הפיתוח והזמן שחלף מאז. אבל חלק לא מבוטל נעוץ בכך שעבור חובבי נשק רבים, לסיפור הזה יש אלמנטים רגשיים רבים. הם נעלבים בשמו של עוזי גל שמייצג עבורם פילוסופיה 'טהורה' במירכאות, שבה הדבר החשוב ביותר בנשק היא האיכות הטכנית שלו: העיצוב, האמינות, הדיוק וכדומה. בפורומים ברחבי האינטרנט אפשר למצוא לא מעט תגובות כמו זו: לראות איך בגלל פוליטיקה מסריחה צה"ל ויתר על רובה הסער הטוב ביותר בעולם פשוט טיפשות. יש רבים שאינם מסכימים עם הטענות שלפיהן הגליל היה רובה סער נחות ביחס לגל. אומנם הגליל היה כבד יותר ממנו ואולי פחות מדויק, אבל היו לו יתרונות אחרים והוא גם עבר שיפורים מהותיים לאורך השנים עד שהוחלף ב-M-16 הקל והזול יותר.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">47:01</span>
                </div>
                <div class="content">
                    <p>מצד שני, חלק מהרעיונות שהכניס עוזי גל ברובה הסער גל צצו אחרי הרבה שנים ברובה הסער 'תבור' של התעשייה הצבאית, ויש מי שרואים בכך סוג של הודאה באלף בעליונות הטכנולוגית של הגל על פני הגליל. כנראה שהוויכוח על העליונות של הגל מול הגליל או להפך לא יוכרע לעולם. עוזי גל עצמו מעולם לא הגיב או התבטא על מה שאירע או לא אירע במסגרת אותה התמודדות מול הגליל. ההפך הוא הנכון. רונן ברגמן כתב על עוזי גל: ב-1996 בזמן ביקור בישראל נודע לו שאני חוקר את הפרשה. הוא התקשר אליי בזעם - אני נשוי לאחיינית שלו - ודרש ממני להפסיק את הבדיקה. במקביל אסר במילים בוטות על כל מי שהכיר לדון בנושא: 'זה שייך להיסטוריה וזה לא מעניין אף אחד, מה שהיה היה'.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">47:58</span>
                </div>
                <div class="content">
                    <p>אף על פי כן, התבוסה במכרז הצה"לי סימנה מפנה לרעה ביחסיו של הממציא עם המערכת הצבאית. הוא החליט לעזוב את צה"ל ולנסות את מזלו בשוק האזרחי. עוזי פיתח תת-מקלע חדש, אבל אז שוב מצא את עצמו מסתבך עם המערכת הצבאית. אז האשימו אותו שזה יותר מדי דומה לעוזי שעליו הזכויות של צה"ל, והיה איזה ויכוח משפטי והיה איזשהו היה איזה סכסוך. בסוף הם הסכימו לאפשר לו לעשות עם זה משהו, אבל זה כבר היה מיושן אז, זה היה סיפור מאוד מאוד לא נעים. גם אם מעולם לא הודה בכך, סביר להניח שעוזי גל התאכזב מאוד מהמערכת ואולי מהמדינה לה הקדיש את מיטב זמנו ומרצו במשך עשרות שנים.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">48:52</span>
                </div>
                <div class="content">
                    <p>תשמע, הם הרוויחו הרבה כסף. עכשיו הממציא שלו הוא לא קיבל כנראה כסף, הוא קיבל משכורת ופנסיה מהצבא, לא משהו. הבנאדם הזה הביא המון המון כסף למדינת ישראל, אבל הוא לא ראה הרבה מזה. עוד פעם, העריכו אותו, הנה זה עוזי גל, זה... אבל תשמע, באותה מידה זה היה הדבר המקובל אז. היום זה לא יעלה יותר על הדעת שאתה תמציא משהו ואתה לא תראה מזה שום דבר. עוזי גל היה פטריוט גמור. אפילו את הפרס בגובה 1,000 לירות על זכייתו בפרס ישראל סירב לקבל באומרו שבסך הכל עשה את חובתו. את השם עוזי לתת-המקלע שלו אגב לא הוא בחר, הוא אפילו התנגד לכך בהתחלה.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">49:42</span>
                </div>
                <div class="content">
                    <p>באיזשהו שלב הוא עזב את המדינה, עבר לארצות הברית. עכשיו הסבירו שזה בגלל המחלה של הבת שלו שהייתה צריכה טיפול רפואי בארצות הברית, אבל זה כנראה לא היה רק זה. זה גם הוא היה מורגז מאוד מהיחס אליו מצד המערכת הביטחונית כאן במדינת ישראל, הוא הרגיש שזה לא מגיע לו איך שמתייחסים אליו. בארצות הברית התקבל עוזי גל בזרועות פתוחות. שמו הלך לפניו והוא ייעץ לכמה מהחברות הגדולות והחשובות בתחום כדוגמת קולט המפורסמת. הוא פתח חברה מקומית בשם 'גלטק' והחל לפתח אקדחים ותתי-מקלעים חדשים. המשמעותי מביניהם היה תת-מקלע בשם MP-9 שפיתח גל ב-1995 עבור חברת רוגר שהייתה מוכרת באקדחים המעולים שלה וביקשה להיכנס לשווקים חדשים. ה-MP-9 היה גרסה משופרת של העוזי המקורי. הוא דומה לו מאוד מבחינה חיצונית אבל יש לו מנגנון פנימי משופר והחומרים שמהם הוא עשוי מייצגים את ההתקדמות במדע חומרים מאז ימי מלחמת העולם השנייה. למרות שנחשב לעוזי משופר, ה-MP-9 היה כישלון מסחרי וייצורו הופסק בתוך זמן קצר.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">51:27</span>
                </div>
                <div class="content">
                    <p>קשה לשים את האצבע על הסיבות לכישלון הזה, אבל ייתכן ויש קשר לעובדה שבתקופה הזו החל גם לדעוך זוהרו של העוזי המקורי. כל מיני ארצות קנו מאיתנו, גם ארצות שאתה לא בדיוק מתלהב מהקשר שלהן, כל מיני ארצות באסיה, באפריקה, באמריקה הדרומית, כל מיני רודנויות כאלה שבדרך כלל המשטר קנה בשביל הצבא שלו, בשביל השומרי ראש שלו. אנשים שאתה לא היית גאה לראות שיש להם עוזי ביד ואתה לא היית גאה לדעת מה הם עושים בדיוק עם העוזי הזה. אתה ממש לא היית גאה. ובאיזשהו שלב העוזים הגיעו גם לכל מיני טרוריסטים, לוחמי מחתרת, מה שאתה רוצה באותן ארצות, וזה גם כן לא היה כבוד גדול ולא שמחה גדולה לדעת שהם שמו יד על העוזים ומה הם בדיוק עושים איתם.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">52:21</span>
                </div>
                <div class="content">
                    <p>כל מיני קבוצות מאוד יעילות, נגיד שומרי הראש של הנשיא, נשיא ארצות הברית השתמשו בעוזי. אבל לא רק הם. כנופיות רחוב התחילו להשתמש בעוזים כי זה היה נורא נוח לצרכים שלהם. אז לא רק הטובים השתמשו בעוזים, זה גם הרעים. סוחרי הסמים, הכנופיות, כולם השתמשו בעוזים. זאת הייתה הוכחה שזה נשק שמגיע לכולם, גם לטובים אבל גם לרעים. אנחנו יודעים שכל מיני מדינות העתיקו את המודל של העוזי, השתמשו בו, השתמשו בדברים דומים לו מאוד. מה לעשות שכל כלי נשק אתה לעולם לא יכול לדעת למי זה יגיע, וזה פגע קשות בסופו של דבר בהילה של העוזי. הוא הופיע בהרבה סרטים בהוליווד, אבל ברגע שכולם משתמשים בו גם הרעים, אז זה כבר לא כבוד גדול כל כך להיות עם עוזי.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">53:08</span>
                </div>
                <div class="content">
                    <p>בישראל המשיך העוזי לשמש בצבא גם בשנות ה-80 וה-90, אבל ביחס לרובי הסער החדשים והמודרניים הוא כבר נחשב למיושן ולא אמין. עניין סביר בהחלט עבור נשק שפותח יותר מ-50 שנה קודם לכן. אני לא אשכח מה אמר לנו המ"כ בטירונות כשלימד אותנו לירות בעוזי: 'העוזי כל כך מסוכן', הוא אמר, 'שאם תזרוק אותו למערה ואחר כך תזרוק אחריו עוד כמה מחסניות, הוא יתחיל לפלוט בצרורות'. אגב, מה שהיה בשבילם אבל מתקבל על הדעת אחרי שנים כבר לא היה מתקבל על הדעת. עם העוזי תמיד היו בעיות שכדורים היו עלולים להיפלט וזה... זה תמיד הייתה הבעיה הזאת. אבל אוקיי, זה היה סיכון מתקבל על הדעת מבחינתם. בראשית המאה ה-21 כשהוציאו אותו מהשימוש, זאת הייתה הבעיה שכבר לא היו מוכנים לעבור עליה על סדר היום. אבל זה תמיד היה ככה. העוזי בשנות ה-90, 2000 כבר הפך לרובה אתה יודע בשביל חיילות. היו משתמשים בו רק באימונים של חיילות. ואז התחילו להתלונן בשנות ה-2000 'מה זה? הוא יותר מדי פליטות כדורים, מה? איך אפשר להחזיק נשק כזה?'. החזיקו אותו גם קצת בגלל נוסטלגיה: 'מה, העוזי, מה המותג של צה"ל, מה אנחנו לא נשתמש בו? אנחנו... צה"ל ועוזי אי אפשר זה אי אפשר אחד בלי השני'. אבל התחילו לצעוק 'מה זה? הוא פולט כדורים'. אף פעם הוא תמיד פלט כדורים העוזי, זה הסיכון שידעו ולקחו אותו, כלומר זה בתחום הסביר. עכשיו בראשית שנות ה-2000 זה כבר לא היו מוכנים לקחת יותר את הסיכון הזה. אמרו כבר יש כלי נשק יותר טובים והוציאו אותו לחלוטין מהמחזור והיום כבר לא משתמשים יותר בעוזי.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">54:53</span>
                </div>
                <div class="content">
                    <p>באופן אישי אני לא יכול לומר שאני מתגעגע לעוזי. כמעט ואיבדתי כמה וכמה אצבעות כשבדקתי את הנשק של חיילות צעירות בעליות משמר. אבל אין ספק שהעוזי היה אחד מכלי הנשק האיקוניים של המאה ה-20 ועד היום יש לו מעריצים רבים ברחבי העולם. בשנת 2011 אגב נכנסה לשימוש בפיקוד מרכז גרסה מחודשת של העוזי בשם מיקרו עוזי פולימר, כך שאולי התת-מקלע המופלא הזה עדיין לא אמר את המילה האחרונה, או אולי נכון יותר לומר לא פלט את הכדור האחרון שלו. עוזי גל המשיך לעבוד בארצות הברית במשך 25 שנה. הפרויקט האחרון הגדול שעליו עבד היה אקדח חדש לשוק האזרחי בשיתוף פעולה עם יצרנית נשק אמריקנית גדולה. מטרתו השאפתנית של גל הייתה ליצור אקדח שיהיה נוח וקל לתפעול גם ללא אימונים ממושכים כמו אלו שעובר חייל בטירונות, ומאידך שיעמוד בתקני האמינות המחמירים של משרד ההגנה האמריקני. עוזי גל חשש מאוד מריגול תעשייתי. חלק מחלקי האב-טיפוס יוצרו בשלבים על ידי שתי חברות שונות, כך שאף אחת מהן לא תוכל לדעת כיצד נראה הדגם הסופי. גם את קובצי התכנון האלקטרוניים סירב לשלוח במייל והתעקש לתת ליצרניות אך ורק שרטוטים מודפסים.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">56:22</span>
                </div>
                <div class="content">
                    <p>פיתוחו של האקדח החדש נעצר כשלאקה עוזי במחלת הסרטן. שני אבי טיפוס בלבד יוצרו לפני שהלך לעולמו הממציא בשנת 2002. הוא נטמן בבית העלמין של קיבוץ יגור לצד אשתו שנפטרה לפניו. הספדים לזכרו של עוזי גל הופיעו בכל כלי התקשורת לא רק בישראל אלא גם בניו יורק טיימס, בוושינגטון פוסט, ב-BBC ועוד. טרנט וארנקה, מהנדס שעבד איתו על האקדח האחרון שתכנן עוזי גל בארצות הברית, ספד לו כך: 'עוזי היה באמת אחד האנשים המשפיעים ביותר שעבדתי איתם, הן כמעצב נשק קל והן כאדם. התמזל מזלי להתאמן תחתיו במשך שנה, אך בורכתי בכך שהייתי חברו. הוא החזיק בידע עצום על נשק קל וימי השירות שלו בצה"ל לימדו אותו הרבה דברים מעניינים. הוא תמיד העיר הערות שהיו מנוגדות לדעות הרווחות והוא יכול היה לגבות את הטענות שלו בנתוני בדיקות קרב אמיתיים מחיילי צה"ל. מלבד הידע העצום על נשק קל, עוזי תמיד היה סבלני ומכבד עם כולם. היו אתגרים רבים בתוכנית האקדח שהיו גורמים לאנשים רבים לאבד את קור רוחם. עוזי אף פעם לא איבד את קור רוחו או הרים את קולו. גם כשהתאכזב מאנשים הייתה לו גישה שתמיד תפיק את המיטב מהמצב הגרוע. הוא היה גם בעל חמלה לכל האנשים. כשהוא היה מספר סיפורי מלחמה היה ברור שהוא מכבד את האויב כבני אדם. זה היה כבוד אמיתי לעבוד עם עוזי על הפרויקט האחרון שלו ולעולם לא אשכח את הזמן שביליתי איתו'.</p>
                </div>
            </article>
            
            <article class="paragraph speaker-אלי אשד">
                <div class="paragraph-meta">
                    <span class="speaker-name">אלי אשד</span>
                    <span class="timestamp">57:54</span>
                </div>
                <div class="content">
                    <p>וזה הסיפור של העוזי, שבאמת הפך למוצר מספר אחת של מדינת ישראל. אבל גם במידה מסוימת פגע בתדמית שלנו, גם בגלל שהוא הגיע להרבה מאוד ידיים לא נכונות, וגם גרם לשברון לב אצל היוצר שלו בסופו של דבר.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">58:34</span>
                </div>
                <div class="content">
                    <p>עד כאן לפרק הזה. תודה רבה לאלי אשד מהבלוג 'המולטי יקום של אלי אשד'. אחד האתרים האהובים עליי בשפה העברית. אוצר בלום של היסטוריה של התרבות הישראלית. ממש מומלץ בחום. כמו שהבטחתי, כמה תיקונים. ראשית, מקלעים יורים כמה מאות כדורים בדקה ולא כמה מאות בשנייה. פה זה לא סרט הוליוודי. ושנית, הטעות שקיבלתי עליה כנראה הכי הרבה תיקונים אי פעם. אמרתי בפרק שקוטר הקליעים של הקלאצ'ניקוב הוא 5.56 מילימטרים, ובערך 380 מיליון איש, או כך זה מרגיש בכל אופן, כתבו לי שהקוטר הוא בעצם 7.62 מילימטר. כנראה שככה זה כשעושים פודקאסט על נושא צבאי במדינה שבה כמעט כולם משרתים בצבא. יהודה וב שעבד עם עוזי גל בארצות הברית סיפר לי שבין השנים 1977 ו-1988 עוזי גל עבד בחברת Action Arms האמריקנית בפילדלפיה, שם הוא תכנן גרסה אזרחית של העוזי בעלת קנה ארוך. במקביל הוא פיתח תת-מקלע חדש בעל תחמושת ייחודית בעלת רתע נמוך מחד אך יכולת חדירה גבוהה מאידך. הפיתוח הזה לא הוביל למוצר מסחרי. ולבסוף, ישראל אהרוני - לא השף, נראה לי, אולי בעצם כן אין לי מושג - כתב לי על רובה הגליל שציטוט: 'הגליל יוצר בתעשייה הצבאית בכמויות וסופק לכל יחידות החי"ר והשריון מסוף שנות ה-70 ועד סוף שנות ה-80 במספר דגמים ואף נמכר בחו"ל למספר צבאות זרים. הגליל שירת בצה"ל במקביל ל-M-16 עד שהוא יצא משירות בעיקר בגלל משקלו הגבוה ומהירות הלוע הנמוכה שלו. בניסוי שערכנו במלחמת שלום הגליל מצאנו שירי מהגליל לא חדר דופן של נגמ"ש ממרחק של 10 מטרים. ירי של אותו תחמושת מרובה סער M-16 מאותו מרחק ובאותה זווית חדר בקלות את הדופן שהייתה עשויה מסגסוגת אלומיניום בעובי של כ-4 סנטימטר'. סוף ציטוט. אני יכול להוסיף שאת הטירונות שלי בחיל הים עשיתי עם הגליל. אני לא יודע לגבי כושר החדירה שלו אבל אני יכול להגיד שבחיים לא ראיתי משהו שמחליד כל כך מהר. זהו, אז תודה רבה לכל המגיבים ולכל מי שהשתתפו בפרק. כתמיד, אם אתם אוהבים את עושים היסטוריה ומעוניינים לתמוך בה, אתם מוזמנים לרכוש מספריי שזמינים באתר שלי ranlevi.co.il. אתם יכולים גם להזמין אותי להרצאות בארגון שלכם. ההרצאות הפופולריות ביותר שלי היום הן ההרצאות על בינה מלאכותית, אבטחת מידע וחקר החלל, אבל יש עוד רשימה מלאה באתר הבית. אנחנו נשתמע בפרק הבא. להתראות.</p>
                </div>
            </article>
            
        </div>
    </div>

    <script>
        const audio = document.getElementById('audio-player');
        const words = document.querySelectorAll('.word');
        let currentWord = null;

        function seekTo(time) {
            audio.currentTime = time;
            audio.play();
        }

        audio.addEventListener('timeupdate', () => {
            const time = audio.currentTime;

            // Simple optimization: only check around the current word or linear scan if lost
            // For robustness, we'll just do a linear scan for now. 
            // In a huge transcript, we might want a binary search or index.
            
            let found = false;
            words.forEach(word => {
                const start = parseFloat(word.dataset.start);
                const end = parseFloat(word.dataset.end);

                if (time >= start && time < end) {
                    if (currentWord !== word) {
                        if (currentWord) currentWord.classList.remove('active');
                        word.classList.add('active');
                        currentWord = word;
                        
                        // Auto-scroll logic
                        const container = document.getElementById('transcript');
                        const wordTop = word.offsetTop - container.offsetTop;
                        // scroll if word is getting out of view
                        container.scrollTop = wordTop - 100; 
                    }
                    found = true;
                }
            });

            if (!found && currentWord) {
                currentWord.classList.remove('active');
                currentWord = null;
            }
        });
    </script>
</body>
</html>