<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>446: ארכימדס (ש.ח.) [עושים היסטוריה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>446: ארכימדס (ש.ח.) [עושים היסטוריה]</h1>
        <div class="meta-row">
            <span class="meta-date">פורסם ב: 2 ביוני 2025</span>
            <a href="../../podcasts/osim-historia.html" class="meta-feed">עושים היסטוריה</a>
        </div>
    </div>

    <div class="player-container">
        <audio id="audio-player" controls>
            <source src="" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
        
            
        
            
        
            
        
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">00:00</span>
                </div>
                <div class="content">
                    <p>שלום וברוכים הבאים לעושים היסטוריה, פרק 446: ארכימדס. שידור חוזר.</p>
                </div>
            </article>
            
            <article class="paragraph speaker-קריין">
                <div class="paragraph-meta">
                    <span class="speaker-name">קריין</span>
                    <span class="timestamp">00:12</span>
                </div>
                <div class="content">
                    <p>רשת עושים היסטוריה. רשת עושים היסטוריה. רשת עושים היסטוריה.</p>
                </div>
            </article>
            
            <article class="paragraph speaker-ניל ארמסטרונג">
                <div class="paragraph-meta">
                    <span class="speaker-name">ניל ארמסטרונג</span>
                    <span class="timestamp">00:16</span>
                </div>
                <div class="content">
                    <p>Tranquility Base here, the Eagle has landed.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">00:21</span>
                </div>
                <div class="content">
                    <p>עושים היסטוריה עם רן לוי. שלום, הפרק שתשמעו מיד הוקלט במסגרת מפגש מאזינים שערכתי במדעטק בחיפה ב-2015. מי שביקר במדעטק יודע שבחצר שלו ישנה תערוכה פתוחה שמוקדשת להמצאותיו של ארכימדס. מכיוון שידעתי שאנחנו נקליט את הפרק הזה באמפיתיאטרון בחצר של המדעטק, ממש ליד התערוכה של ארכימדס, החלטתי לעשות את הפרק על הסיפור של הגאון היווני. וזה היה ממש נחמד כי כפי שתוכלו לשמוע תיכף, פה ושם יכולתי ממש להצביע על כל מיני מתקנים ופסלים שהדגימו את מה שדיברתי עליו באותו הרגע. ודבר אחרון, יש לי שתי הרצאות מתוכננות ביולי הקרוב. הראשונה בשישה ביולי בהוד השרון, נקראת 'החיפוש אחר שפה משותפת ביקום', והיא עוסקת בשאלה אם היינו מגלים תרבות חייזרית תבונית, איך היינו יכולים לתקשר איתה. שהרי מטבע הדברים לנו ולהם אין שום דבר במשותף. השאלה הפילוסופית הזו היא נקודת התחלה למסע מרתק בין רעיונות במגוון תחומים, ממתמטיקה דרך פסיכולוגיה, בינה מלאכותית, אמנות, אסטרונומיה ועוד ועוד. ההרצאה השנייה תהיה ב-21 ביולי בתל אביב, והיא תעסוק במלחמת הזרמים, הקרב העיקש שהתחולל בשלהי המאה ה-19 סביב השאלה מהי הדרך הטובה ביותר להוליך חשמל מתחנת הכוח אל הצרכן הסופי. האם זה יהיה חשמל בזרם ישיר, DC, או חשמל בזרם חילופין, AC. קרב שהתוצאות שלו משפיעות על חיינו בצורה עמוקה מאוד עד היום כמובן. כרטיסים באתר הבית שלי ralevy.co.il תחת הקישור 'הרצאות קרובות'. ועכשיו, ארכימדס. האזנה נעימה.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">02:57</span>
                </div>
                <div class="content">
                    <p>שלום וברוכים הבאים לעושים היסטוריה! והפעם, ארכימדס. השנה היא 212 לפני הספירה. המקום: חומות העיר סירקוזאי בסיציליה. צי ענק של 60 ספינות מלחמה רומאיות מתקרב אל העיר היוונית הזו, ומהצד השני מכיוון היבשה כוח של הלגיון הרומאי. על הכוח הרומאי הזה מפקד הגנרל מרקוס קלאודיוס מרקלוס, אחד המצביאים המבריקים של הרומאים. הוא האיש שבמו ידיו הצליח להרוג את מלך הגאלים שהיו אויביהם המושבעים של הרומאים. אני בטוח שאף אחד בעולם העתיק לא היה שש להתחלף עם מגיניה של העיר סירקוזאי באותו הרגע. הספינות הרומאיות מתקרבות אל החומות וההגנה הסירקוזאית מתעוררת לחיים. בליסטראות שמאחורי החומות מתחילות לירות ארטילריה של סלעים כבדים על הכוחות הרומאיים שמתקרבים, אבל הרומאים מוכנים למתקפה הזו. ארטילריה הייתה כלי נשק ידוע בעולם העתיק והם ידעו גם שכשהם יתקרבו אל החומות הארטילריה תפסיק להיות יעילה כי לבליסטראות יש טווח קבוע מסוים. אבל אז כשהם מתקרבים אל החומות קורה משהו מוזר. הסלעים לא מפסיקים ליפול עליהם. הבליסטראות של העיר היוונית מסוגלות לשנות טווח. ומישהו הכין עוד בליסטראות עם סלעים קטנים יותר שפוגעים בהם כל הזמן. הספינות הרומאיות שמצליחות לשרוד את המתקפה הזו מתקרבות אל חומות העיר, ואז כשהמלחים הרומאיים מרימים את ראשם למעלה הם רואים מעל החומות מראה מוזר. קורות עץ ענקיות בוקעות מראש החומה כשמהקצה שלהן משתלשלים וווי מתכת כמו קרסים גדולים. הקורות האלה נעות ימינה, שמאלה, למעלה ולמטה עד שקרס ננעץ בגוף של ספינה רומאית. המוט הגדול הזה מניף את הספינה הרומאית באוויר אל מחוץ למים כאילו שהייתה דג מפרפר על חכה. הספינה הרומאית מתרסקת אל החומות והמלחים הרומאיים נופלים למים כמו נמלים. מרקלוס מבין שהוא לא יצליח לכבוש את סירקוזאי עם ההגנות האלה ולכן הוא מסיג את כוחותיו והם נערכים למתקפת לילה. ובלילה, תחת כסות החשיכה, הסירות הרומאיות מתקרבות בשקט אל החומות. אבל כאן עוד הפתעה. מתוך חרכים קטנים בחומות, חורים קטנים כמעט בלתי נראים, נורים עליהם חצי מתכת דקים ומהירים מאוד ופוגעים בחיילים הרומאיים. לכוחות הרומאיים אין ברירה אלא להסתלק בפאניקה כשעל שפתיהם של החיילים יש רק שם אחד: ארכימדס. זה ארכימדס. הגנרל מרקלוס מבין שאת סירקוזאי הוא לא יצליח לכבוש והוא נאלץ להסיג את כוחותיו ולהיערך למצור ממושך על העיר מרחוק.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">06:40</span>
                </div>
                <div class="content">
                    <p>מיד נמשיך לספר את הסיפור של המתקפה הרומאית על סירקוזאי, אבל קודם כל מי זה הגאון המסתורי הזה? אותו גאון יווני מסתורי בשם ארכימדס. אנחנו מכירים את השם שלו, שמענו את השם שלו כולנו, הוא היה מפורסם מאוד גם בעולם העתיק. לא בכדי חלק גדול מהחצר הזאת כאן מוקדש להמצאות של ארכימדס. אבל אנחנו לא יודעים הרבה על החיים האישיים שלו. הביוגרפיה שלו לא שרדה, אנחנו לא יודעים יותר מדי על ההורים שלו, אנחנו לא יודעים אם הוא היה נשוי או אם היו לו ילדים. מה שאנחנו כן יודעים מגיע אלינו בעיקר מכותבים של דורות מאוחרים יותר וכתבי יד מקצועיים יותר של ארכימדס עצמו. ארכימדס שחי את כל חייו בסירקוזאי, גדל על ברכיה של התרבות הזאת ולכן הוא גם בעצמו אהב יותר את המתמטיקה הטהורה, המופשטת. אבל מצד שני סיציליה גם נמצאת במרכז הים התיכון והיא לא רחוקה מעיר חשובה אחרת, אלכסנדריה. ארכימדס בילה שם כנער והוא למד באלכסנדריה תחת כמה מלומדים חשובים. אלכסנדריה, למרות שהיא גם הייתה עיר יוונית, היא הייתה יותר מעשית בגישה שלה למדע והנדסה. שם המלומדים נטו יותר לחקור דברים מעשיים וארכימדס למשל בשהותו שם כנראה פיתח שעון מים מאוד מתוחכם. אז אתם רואים שבזכות המיקום של סיציליה במרכז הים התיכון ארכימדס ספג בעצם את שתי הגישות האלה. עוד משהו מעניין מהמיקום של סיציליה זה היחסים הבינלאומיים. באותה תקופה, המאה השלישית לפני הספירה, היו שתי מעצמות גדולות באותו אזור. האחת הייתה קרתגו והייתה מעצמה גדולה וחזקה מאוד והיא כל הזמן לטשה עיניים על סיציליה. והמעצמה הגדולה השנייה הייתה רומא. סירקוזאי הייתה עיר חשובה בסיציליה והייתה לה מלך משלה, להרון השני. ובהתחלה הרון נטה יותר לכיוון קרתגו, אבל כשהוא הבין שהרומאים מנצחים הוא כרת ברית עם רומא, והברית הזו החזיקה מעמד במשך 50 שנה. הרון היה חבר קרוב מאוד של ארכימדס, אולי אפילו קרוב משפחה, ומדי פעם בתקופה ההיא של השקט הרון היה מטיל כל מיני משימות על ארכימדס, כל מיני פרויקטים כדי ככה להביא את הכישורים שלו לידי ביטוי.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">12:07</span>
                </div>
                <div class="content">
                    <p>אחד הסיפורים המפורסמים זה הסיפור של 'אאורקה'. זה סיפור מספיק מפורסם שאנחנו יכולים לראות פה את ארכימדס יושב באמבטיה כאיזשהו ייצוג של הסיפור הזה. הרון מלך סירקוזאי החליט שהוא רוצה כתר עשוי מזהב טהור והוא פנה לצורף שייצור עבורו כתר במשקל מסוים, נגיד קילוגרם אחד. כשהוא קיבל את הכתר הזה מהצורף הוא חשד בצורף שהוא רימה אותו והחליף חלק מהזהב הטהור בכסף, שהיא מתכת זולה יותר. אבל איך אפשר להוכיח את זה בלי להתיך את הכתר ולהרוס אותו? זה משהו שחקר ארכימדס. ארכימדס אנחנו יודעים היה שקוע כל דקה מהיום במחשבות על מתמטיקה וגיאומטריה. כל כך שקוע שהמשרתים שלו בשביל לגרום לו להיכנס למקלחת היו צריכים ממש לגרור אותו מהמחשבות שלו ולהכניס אותו לאמבטיה. וגם שם באמבטיה ארכימדס עדיין המשיך לחשוב על צורות ועל הכל, ולפי האגדה שם באמבטיה הוא גילה הבנה מעניינת. כשהוא נכנס למים הוא שם לב שמפלס המים עולה, וזה קורה מכיוון שגוף ששקוע במים דוחף ממנו מים בדיוק בנפח שהגוף תופס במים. ארכימדס ידע שהמשקל של כסף קצת קטן יותר מזה של הזהב, ואם אתה רוצה ליצור כתר במשקל של קילוגרם אחד הוא צריך להיות קצת יותר גדול אם אתה רוצה לערבב בתוכו כסף. אבל הבעיה היא שלא הייתה דרך למדוד נפח של צורה כזאת משונה כמו כתר, עד שארכימדס הבין שאם הוא משקיע את הכתר במים הוא יכול לדעת מה הנפח של הכתר. וככה הוא באמת גילה שהנפח של הכתר גדול יותר מכפי שהוא צריך להיות ולכן הצורף רימה את המלך. ולפי האגדה הזו ארכימדס היה כל כך נרגש מהתגלית שהוא יצא ערום מהאמבטיה, רץ ברחובות העיר סירקוזאי וצעק 'אאורקה, אאורקה!', שזה ביוונית 'מצאתי, מצאתי!'.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">15:52</span>
                </div>
                <div class="content">
                    <p>אגב הסיפור הזה על ארכימדס ואאורקה הוא כנראה אגדה, לא רק מכיוון שקשה לדמיין גבר מבוגר רץ ברחובות ערום, אלא מכיוון שההבדל במשקל בין מתכת וזהב הוא לא כל כך גדול ולכן ההבדל במפלס המים בזמן מדידה הוא פחות ממילימטר, מה שאומר שכנראה קשה היה למדוד כזה שינוי קטן בכלים שהיו לרשותו אז. אבל אנחנו כן יודעים שלארכימדס הייתה הבנה טובה מאוד בכוחות שפועלים על גופים במים. הוא כתב על זה ספרים, הוא פיתח את מה שנקרא היום 'חוק ארכימדס' או עיקרון הציפה. יום אחד הרון ביקש מארכימדס לתכנן לו ספינה, לבנות לי לתכנן לי ספינה שאותה אני אתן במתנה למלך אלכסנדריה. זו הייתה צריכה להיות ספינה מפוארת וגדולה יותר ממה שאי פעם נראה עד אז. קראו לה 'הסירקוזיה'. אבל איך ארכימדס יכול לתכנן ספינה כזו ולהיות בטוח שהיא תצוף, כל כך כבדה? אם אנחנו מסתכלים לכיוון הנמל של חיפה אפשר לראות ספינות ענקיות במשקל של מאות אלפי טונות שצפות על המים לא בעיה בכלל. אבל אם האייפון שלי נופל לאסלה, מה קורה לו? טובע מיד, נכון? ההסבר הוא בעצם מה שגילה ארכימדס: שגוף שקוע במים מופעל עליו כוח ציפה, כוח שדוחף אותו למעלה, שקול למשקל המים שהגוף דוחק. ואייפון דוחק רק נפח קטן מאוד של מים ולכן כוח הציפה שפועל עליו כלפי מעלה הוא מאוד נמוך ולכן הוא טובע. אבל ספינה גדולה, למרות שהיא מאוד מאוד כבדה, יש לה רוחב, יש לה אורך, יש לה עומק, היא דוחקת מים במשקל מאוד מאוד גדול ולכן הכוח שדוחף אותה למעלה גם הוא מאוד גדול והיא מצליחה לצוף. זה עיקרון ארכימדס.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">18:15</span>
                </div>
                <div class="content">
                    <p>הבה נחזור חזרה למלחמה בין הרומאים לבין קרתגו. הפעם לקרתגו היה קלף חזק בשרוול, היה להם מצביא מוכשר מאוד בשם חניבעל. וחניבעל הצליח להפתיע את הרומאים על ידי זה שהוא פלש לאיטליה מכיוון הרי האלפים והיה נראה שקרתגו עומדת לנצח את רומא במלחמה. וזה גרם לכל מיני ערים בסיציליה שהיו בעלות ברית של הרומאים להתמרד נגד רומא ולהחליף צד לקרתגו. בשנת 215 לפני הספירה המלך הרון השני הלך לעולמו ומי שהחליף אותו היה הנכד שלו, הירונימוס, שהיה רק בן 15. ותחת ההשפעה של יועציו הוא החליט לזנוח את ההסכם עם רומא ולעבור לצד של קרתגו. המשמעות המעשית הייתה שכמעט מיד פרצה מלחמת אזרחים בתוך סירקוזאי, והפלח שתמך בקרתגו עלה לשלטון בסופו של דבר. הרומאים שלחו כוח צבאי גדול בפיקודו של הגנרל מרקלוס כדי לכבוש את האי סיציליה, וכאן אנחנו מתחברים אל הסיפור שאיתו פתחתי את הפרק הזה של המתקפה הרומאית על העיר סירקוזאי. אבל סירקוזאי הייתה מוגנת על ידי המכונות שהמציא ארכימדס בשירותו של המלך הרון, ואת זה הרומאים לא היו מסוגלים לנצח. הסיפור הזה על המצור על סירקוזאי הפך להיות מאוד מפורסם בעולם העתיק והוא הביא לארכימדס פרסום גדול מאוד, אבל נורא קשה להבחין בין מציאות לאמת באגדות האלה. למשל, אחד הסיפורים המאוד מפורסמים זה שארכימדס מצא שיטה להקרין קרן חום על ספינות רומאיות ולהדליק אותן באש מרחוק. איך הוא עשה את זה? שם שורה של מגינים על החומות בצורה של חצי עיגול שכל אחד מחזיק מגן מבריק ביד והם ביחד מכוונים את אור השמש אל ספינה אחת ספציפית והספינה הזו עולה באש. במציאות, ניסיונות מודרניים לשחזר את ההצלחה הזו לא כל כך עלו כמו שצריך. גם הסיפור על המכונות האדירות האלו, אותן קורות שבוקעות מהחומות ושולפות את הספינות הרומאיות מהמים, מה שנקרא 'טלף ארכימדס' מלשון טלפיים, גם הוא כנראה קצת מוגזם. אבל להבדיל, כאן אנחנו יודעים שניסיונות שחזור מודרניים דווקא מראים שזה בהחלט אפשרי להרים ספינה כמו שצריך, להפוך אותה ולהטביע אותה. כך שהרעיון הזה גם כנראה יכול היה לעבוד במציאות.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">22:30</span>
                </div>
                <div class="content">
                    <p>וגם, לא פחות חשוב, ארכימדס חקר לעומק תחום שמאוד מאוד קשור לעניין הזה והוא היה מומחה גדול בו וזה מה שנקרא מנוף. ומה זה מנוף? מנוף זו סוג של מכונה שאם אתה מכניס בצד אחד שלה כוח קטן יחסית היא מפיקה בצד השני כוח גדול. בואו נעשה הדגמה קטנה כזאת. שחר, בוא לפה, תעמוד כאן. אוקיי, תכירו, שחר הבן שלי. נניח שאני רוצה להרים את שחר כמה סנטימטרים מעל גובה הרצפה. דרך אחת שאני יכול לעשות את זה היא באמצעות השקעה של הרבה מאמץ להרים אותו בידיים, ככה. הדרך השנייה שבה אני יכול לעשות את זה היא באמצעות מנוף. שחר שב בבקשה על העגלה. זה מנוף. למנוף יש שני חלקים עיקריים, יש לו את נקודת המשען במקרה הזה זה הגלגלים ויש לו ידית שהיא מין מוט אורך שכזה. ואם אני לוקח את המנוף ומזיז את הידיות זה הרבה יותר פשוט. אני משקיע הרבה פחות מאמץ מצד אחד אבל מצד שני אני צריך להזיז את הידיות האלה מרחק הרבה יותר גדול, במקום כמה סנטימטרים ממש כמה עשרות סנטימטרים. אז זה התפקיד של המנוף: להחליף את הצורך להרים מרחק קצר אבל בכוח מאוד מאוד קשה לנו כבני אדם, על ידי מכונה שמאפשרת לנו להשקיע יחסית כוח מועט אבל להסיע אותו על דרך ארוכה. וארכימדס אמר את המשפט המפורסם: 'תנו לי מנוף מספיק גדול, נקודת משען מספיק טובה ואני יכול להרים את כל העולם'.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">26:38</span>
                </div>
                <div class="content">
                    <p>ואגב אנחנו מוצאים את המנוף בעוד הרבה מקומות ברחבי היומיום שלנו. למשל מה שאני מחזיק עכשיו ביד זה בקבוק בירה. בשביל לפתוח אותו אני צריך פותחן. אבל מה זה הפותחן הזה בעצם? זה מנוף. זה מנוף שנקודת המשען שלו היא הצוואר של הבקבוק וכשאני רוצה לפתוח את הפקק אני צריך להרים את הזרוע ולהוליך אותה כמה סנטימטרים כדי שהיא תפעיל כוח קטן על המנוף הזה. בחזרה למצור על העיר סירקוזאי. הרומאים פתחו במצור שנמשך שנתיים תמימות וכל הזמן הזה מרקלוס ניסה להמשיך ולמצוא ככה דרכים בכל זאת לכבוש את העיר. ויום אחד הוא מצא את מה שהוא חיפש. עריקים מהעיר סירקוזאי סיפרו לו שבעיר עומד להתקיים פסטיבל חשוב מאוד לכבודה של האלה אפרודיטה וביום של הפסטיבל הרבה מהתושבים של העיר הולכים לשתות הרבה אלכוהול ולהיות שיכורים. אז מרקלוס הגנרל חיכה ליום המתאים, שלח קבוצה של חיילים בלילה לטפס על אחד ממגדלי השמירה ושם באמת הם גילו את המגינים שיכורים לחלוטין. הם השתלטו עליהם בקלות והצליחו לפתוח את השערים של העיר לצבא הרומאי. ובעצם הצבא הרומאי כבש את סירקוזאי כמעט ללא שום התנגדות והחיילים הרומאיים בזזו את העיר והרסו ושברו ושרפו. גם ארכימדס מצא את מותו באותה פלישה רומאית. אנחנו לא יודעים בדיוק איך זה קרה, יש כמה גרסאות לסיפור. סיפור אחד מספר שארכימדס היה עסוק בבעיה גיאומטרית כלשהי חשובה ומרקלוס הגנרל ידע שמדובר בגאון נדיר ושיש להגן עליו שלח חיילים שיחפשו אותו ויביאו אותו אליו. אבל אחד החיילים כשהוא בא לקחת אותו ארכימדס אמר לו משהו בסגנון 'אל תפריע למעגלים שלי עכשיו' והחייל כל כך התעצבן עליו שהוא שלף את חרבו והרג אותו. סיפור אחר זה שארכימדס דווקא בא לקראתו של מרקלוס והביא איתו כל מיני כלים מדעיים וחייל רומאי שראה אותו חשב שמדובר בתכשיטים ולכן הרג אותו כדי לגנוב ממנו תכשיטים. אנחנו לא יודעים בדיוק מה קרה אבל אנחנו כן יודעים שארכימדס ביקש שיחקקו את הכדור והגליל על מצבת הקבר שלו כי הוא כנראה הבין שמדובר בתגלית אדירה שנפח של כדור הוא שני שליש מנפח של גליל שהכדור כלוא בתוכו.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">29:30</span>
                </div>
                <div class="content">
                    <p>ההישגים שלו בגיאומטריה ומתמטיקה היו הישגים אדירים. למשל הוא חישב את הערך של המספר פאי בדיוק שהחזיק מעמד 1500 שנה אף אחד לא הצליח לעשות משהו יותר מוצלח ממה שעשה ארכימדס. ואת כל הדברים האלה אנחנו יודעים מכיוון שכעשרה כתבי יד של ארכימדס שרדו ככה לאורך השנים ובהם נמצאות ההוכחות של מה שהוא גילה. אבל כאן יש פה בעיה מאוד מעניינת: הספרים האלה ששרדו הראו את ההוכחות אבל הם לא מסבירות לנו איך ארכימדס הגיע לרעיונות שלו. זאת אומרת על מה הוא חשב כדי בעצם להבין שהתגלית הזאת נכונה? וזה משהו שלא היה לנו על ארכימדס במשך המון המון זמן עד תקרית מאוד נדירה. בשנת 1840 בערך מלומד אירופי בשם טישנדורף הגיע לכנסייה קטנה באיסטנבול בטורקיה ועבר על הספרים בכנסייה הזו וראה ספר תפילה נוצרי קצת משונה. כשהוא פתח את הספר הוא ראה ברקע של הדפים ככה ממש מאחורי הטקסט באותיות חלשות מאוד ודהויות מאוד סימונים מתמטיים משונים. ואז בשנת 1899 חוקר אחר אירופי שוב פעם שם לב לספר התפילה המוזר הזה ולסימונים המתמטיים והוא העתיק כמה מהמשפטים שהוא מצא ככה בכתב הדהוי ושלח אותם לחברים שלו ברחבי אירופה. והמשפטים האלה התגלגלו לידיו של מדען בשם הייברג שהיה המומחה העולמי לתולדותיו של ארכימדס והייברג קרא את המשפטים האלה והבין שמדובר בעצם בכתב יד חדש ולא מוכר לחלוטין של ארכימדס. למעשה מדובר במה שנקרא פלימפססט, שזה מונח שהמשמעות שלו ספר שנכתב על דפים של ספר אחר. אז ככה הסיפור של הספר הזה מתחיל במאה התשיעית בקונסטנטינופול, היה מישהו שמצא ספר ישן של ארכימדס והעתיק אותו מחדש על פיסות של עור מאוד מאוד קשה. ואז אחרי בערך 250-300 שנה הצלבנים הנוצרים כבשו את קונסטנטינופול והספר הזה התגלגל דווקא לירושלים למנזר איפשהו ככה בפאתי ירושלים. והנזירים האלה היו צריכים ספרי תפילה ולא היה להם הרבה נייר אז מה הם עשו? הם לקחו את הספר הישן הזה והחליטו ממש למחוק את האותיות, גרדו את האותיות עם סכין עד שכל האותיות האלה היו מאוד דהויות ואז לקחו את הספר הזה אחרי שניקו אותו הפכו אותו על הצד וכתבו עליו מחדש את הטקסט הדתי. והייברג החוקר הבין במה מדובר והוא גילה שארכימדס תיאר איך הוא עלה על הרעיונות שלו והוא גילה שארכימדס גילה או המציא שיטה מתמטית בשם חשבון אינפיניטסימלי, שהיא אחת מהתגליות החשובות ביותר בתולדות המדע. וארכימדס גילה את הרעיון הזה כמעט 1900 שנה לפני ניוטון ולייבניץ, מה שאומר שאם אותו נזיר לא היה מוחק את הספר החשוב הזה יכול להיות שהיינו מקבלים את המתמטיקה המאוד מתקדמת הזו מאות שנים לפני שהיא נתגלתה באמת, ומי יודע איפה היינו היום ברמת המתמטיקה וברמת הטכנולוגיה שלנו.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">37:52</span>
                </div>
                <div class="content">
                    <p>אז מה הסיכום? מה השורה התחתונה מכל הדבר הזה? ראינו למשל איך המיקום של האי סיציליה שבו הוא גדל כנער השפיע על האופן שבו הוא תפס את המדע, אם זה לכיוון תיאורטי יותר ואם זה לכיוון מעשי יותר. וראינו איך חוסר מזל אקראי של נזיר שמחק כתב יד מאוד מאוד חשוב מביא לכך שחלק גדול מהגאונות האמיתית של ארכימדס אף פעם לא בא לידי ביטוי ולא תרם את התרומה לאנושות כמו שהוא באמת היה יכול לתרום. אבל מה לעשות אלו כנראה החיים והגורל והאקראיות שולטים בהרבה דברים. אז הדבר היחיד שאנחנו יכולים לעשות זה לקחת בקבוק של בירה, להיזכר בארכימדס, להיזכר במנוף של ארכימדס ולהשתמש בו כדי להרים כוסית לחיים לזכרו של הגאון הנדיר הזה. תודה רבה.</p>
                </div>
            </article>
            
        </div>
        
    
        
    
        
    
        
    
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>