<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>418: קווארקים, אבני הבניין היסודיות של הטבע (ש.ח.) [עושים היסטוריה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>418: קווארקים, אבני הבניין היסודיות של הטבע (ש.ח.) [עושים היסטוריה]</h1>
        <div class="meta-row">
            <span class="meta-date">פורסם ב: 14 בפברואר 2024</span>
            <a href="../../podcasts/osim-historia.html" class="meta-feed">עושים היסטוריה</a>
        </div>
    </div>

    <div class="player-container">
        <audio id="audio-player" controls>
            <source src="" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
        
            
        
            
        
            
        
            <article class="paragraph speaker-Promoter">
                <div class="paragraph-meta">
                    <span class="speaker-name">Promoter</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל 'רגע, אבל אם הוא עשה ככה...'. אז תקשיבו לזה. יש עשרה חדרים, בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר - היא שם, היא דלת - אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן, ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזו דלת כל אחד מהם פירק. השאלה היא: בסוף הלילה הזה, מה המספר המקסימלי של דלתות שיכולות להיות במחסן?</p>
                </div>
            </article>
            
            <article class="paragraph speaker-Promoter">
                <div class="paragraph-meta">
                    <span class="speaker-name">Promoter</span>
                    <span class="timestamp">01:12</span>
                </div>
                <div class="content">
                    <p>אם בשלב הזה עצרתם רגע, או עשיתם פאוזה, או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר, או לעצום עיניים ולהתרכז ממש - יופי, כי הפרסומת הזאת נועדה לכם. כי חידות כאלה, שהן חצי משחק וחצי כאב ראש, זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא: במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתה ט' עד יא'. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשהפרסומת הזאת נגמרת? פשוט נכנסים לרשת, מחפשים 'נבחרות ישראל במדעים', בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקי בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">02:29</span>
                </div>
                <div class="content">
                    <p>שלום וברוכים הבאים לעושים היסטוריה. פרק 418: קווארקים, אבני הבניין היסודיות של הטבע. שידור חוזר. רשת עושים היסטוריה. עושים היסטוריה עם רן לוי.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">03:47</span>
                </div>
                <div class="content">
                    <p>אחד העקרונות המנחים את המדענים בבואם לחקור את צפונותיו של הטבע הוא אסתטיקה. למי שלא מגיע מרקע של מדעים מדויקים, המשפט האחרון בטח נשמע משונה מאוד. מה למדע ולאסתטיקה? הרי מדענים לא בדיוק נודעו בחוש אופנתי מפותח. מספרים על אלברט איינשטיין, שכשאבד במשרד הפטנטים אשתו ניסתה לשכנע אותו שיתלבש בצורה מכובדת יותר. 'בשביל מה?' הוא השיב לה, 'כולם מכירים אותי שם'. שנים מאוחר יותר, כשעמד להרצות בפעם הראשונה בכנס מדעי מכובד, היא שוב ניסתה לשכנע אותו שיתלבש יפה. 'בשביל מה?' הוא השיב לה, 'אף אחד לא מכיר אותי שם'.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">04:32</span>
                </div>
                <div class="content">
                    <p>אז מה למדע ולאסתטיקה? הקשר ישנו והוא אפילו קשר עמוק. רבות מהתאוריות המדעיות בתחומים רבים ניחנות ביופי פנימי שקשה להסביר אותו. אסתטיקה היא גם חלק מהסיבה לחתירה הבלתי פוסקת של הפיזיקאים לחשוף את אבני הבניין היסודיות של הטבע, את החלקיקים הבסיסיים שמרכיבים את החומר. אם נגלה את החלקיקים הבסיסיים, יכול להיות שנצליח להסביר תופעות טבע מורכבות ומסובכות באמצעות מספר כללים פשוטים, כמו שבנאים מסוגלים לבנות בניין יפה ומסוגנן מלבנים פשוטות וזהות.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">05:20</span>
                </div>
                <div class="content">
                    <p>הניסיון לפענח את מבנה החומר החל עוד בימי יוון העתיקה, אבל הגיע לשיאו בעשורים הראשונים של המאה ה-20. בעזרת טכנולוגיות מתקדמות לאותה התקופה, כמו חשמל, מגנטיות ורדיואקטיביות, הצליחו חוקרים כמו ג'יי ג'יי תומסון וארנסט רתרפורד לחשוף את המבנה הפנימי של האטום, ופיזיקאים תאורטיים כמו נילס בוהר ניסחו כללים מתמטיים ששולטים בהתנהגותם של החלקיקים שמרכיבים אותו.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">05:51</span>
                </div>
                <div class="content">
                    <p>בשנות ה-30 של המאה ה-20, הפיזיקאים ידעו הכל. טוב, זו הגזמה קצת, לעולם לא נדע הכל, אבל התחושה ששררה בקרב המדענים הייתה שיש להם תמונה שלמה וברורה למדי של מבנה האטום. גרעין האטום מורכב מפרוטונים בעלי מטען חשמלי חיובי ונויטרונים חסרי מטען. את הגרעין מקיפים אלקטרונים בעלי מטען חשמלי שלילי שמסודרים בשכבות בדומה לקליפות של בצל. המבנה העקרוני הזה לצד העקרונות והחוקים שהתוותה תורת הקוונטים הסבירו בהצלחה תופעות כימיות ופיזיקליות רבות ומגוונות. פה ושם נותרו עדיין שאלות בלתי פתורות, אבל התחושה הייתה שתמונת העולם שתיארתי מדויקת ונכונה ורק חסרים פרטים קטנים פה ושם כדי להשלים אותה. אבל השטן, כמאמר הקלישאה, נמצא בפרטים הקטנים ובמקרה הזה אפילו קטנים מאוד.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">06:47</span>
                </div>
                <div class="content">
                    <p>בשנת 1928 הצליח הפיזיקאי הבריטי פול דיראק למצוא משוואה מתמטית שמתארת את תכונות האלקטרון בדיוק רב. משוואת דיראק נחשבה למוצלחת במיוחד מכיוון שהיא שילבה את שתי התאוריות המובילות באותה התקופה: תורת הקוונטים ותורת היחסות. זמן לא רב לאחר מכן הבחין דיראק בעובדה משונה ובלתי צפויה: כשפותרים את המשוואה מקבלים חלקיק בעל תכונות דומות לאלקטרון - אותה מסה ואותו מטען חשמלי שלילי. אבל למשוואה יש פתרון נוסף, פתרון שמתאר חלקיק שמסתו זהה לזו של האלקטרון אבל המטען החשמלי שלו חיובי. זאת אומרת, תמונת מראה של האלקטרון, או במילים אחרות - אנטי-אלקטרון. האנטי-אלקטרון או פוזיטרון בשמו האחר, היה בשלב הזה בגדר אפשרות תאורטית בלבד, קוריוז מסקרן ותו לא.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">07:43</span>
                </div>
                <div class="content">
                    <p>קוריוז מסקרן נוסף התגלה שנים ספורות לאחר מכן. התפרקות בטא (Beta decay) הוא שמו של תהליך טבעי שבו גרעין של אטום רדיואקטיבי מתפרק ופולט אלקטרון. מדענים שחקרו את התפרקות הבטא הבחינו באנומליה מסקרנת: כמות האנרגיה שהכיל האלקטרון הנפלט בזמן ההתפרקות אינה קבועה אלא משתנה מניסוי לניסוי. החוקרים גירדו בראשם - כיצד ייתכן שהתפרקות של אותו סוג גרעין תגרום בכל פעם לפליטת אלקטרון בעל אנרגיה שונה?</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">08:23</span>
                </div>
                <div class="content">
                    <p>בשנת 1931 הציע האוסטרי וולפגנג פאולי פתרון אפשרי לתעלומה. בזמן ההתפרקות נפלט חלקיק נוסף שמשלים את האנרגיה החסרה. סך כל האנרגיה הנפלטת בזמן התפרקות בטא נשארת קבועה, אבל מה שמשתנה היא התפלגות האנרגיה בין שני החלקיקים. לפעמים האלקטרון הוא זה שמכיל הרבה אנרגיה ולפעמים החלקיק השני. החלקיק ההיפותטי השני קיבל את השם נויטרינו, אבל מעטים בקהילה המדעית הסכימו עם השערתו של פאולי. בכל הניסויים שנעשו עד אז איש לא מדד ולא גילה אפילו רמז לקיומו של הנויטרינו. פאולי שלח את המאמר שכתב למגזין היוקרתי Nature שדחה אותו בטענה כי הוא ספקולטיבי מדי.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">09:08</span>
                </div>
                <div class="content">
                    <p>אבל למרות הרמזים המסקרנים שהעלו דיראק ופאולי, הייתה עדיין תמימות דעים בקרב המדענים שהמודל המקובל של פרוטון, נויטרון ואלקטרון כאבני הבניין היסודיות של הטבע איתן ויציב. כל זה השתנה באופן דרמטי בעקבות קפיצת מדרגה בטכנולוגיית מאיצי חלקיקים.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">09:31</span>
                </div>
                <div class="content">
                    <p>מהו מאיץ חלקיקים? ובכן, אחת הדרכים המקובלות לחקור את המתרחש בעולם התת-אטומי, עוד מהמאה הראשונה של הפיזיקה המודרנית, הייתה להטיח פרוטונים, אלקטרונים ואפילו אטומים שלמים זה בזה ולראות מה יקרה. קשה לומר על הטכניקה הזאת שהיא אלגנטית במיוחד. מישהו השווה אותה פעם לניסיון להבין כיצד עובד שעון על ידי ריסוק של שני שעונים זה בזה ובחינת השאריות. אבל עם הצלחה אי אפשר להתווכח. בזמן ההתנגשות ניתזים החלקיקים השונים זה מזה כמו גיצים מזיקוקי דינור, ובאמצעות ניתוח מסלול תנועתם אפשר להסיק באופן מדויק למדי את המסה שלהם, המטען החשמלי שלהם ותכונות נוספות.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">10:14</span>
                </div>
                <div class="content">
                    <p>השאלה המתבקשת היא איך אפשר לקחת חלקיק כלשהו, להאיץ אותו ולכוון אותו כך שיפגע בחלקיק אחר? הרי אי אפשר לתפוס אלקטרון או פרוטון ולהשליך אותו כמו כדור בייסבול. חוקרים בתחילת המאה ה-20 ניצלו את התהליך הטבעי של התפרקות רדיואקטיבית שבמהלכו נורים מתוך הגרעין המתפרק פרוטונים ואלקטרונים. החלקיקים הנפלטים היו פוגעים במטרה נייחת, למשל יריעת זהב, וניתזים או מוסטים בעקבות הפגיעה. השיטה הזאת הייתה קלה יחסית ליישום ובעזרתה התגלה דבר קיומו של גרעין האטום למשל. לניצול הרדיואקטיביות היה חיסרון ברור והוא העובדה שאי אפשר לשלוט עליה ולכן הניסויים לא היו מבוקרים באופן הדוק. בנוסף מהירותם של החלקיקים הנפלטים בזמן התפרקות רדיואקטיבית היא לא גבוהה במיוחד.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">11:10</span>
                </div>
                <div class="content">
                    <p>השלב הבא בהתפתחות הטכנולוגיה של האצת חלקיקים היה ניצול כוחו של החשמל. הפרוטון למשל הוא בעל מטען חשמלי חיובי. אם נציב מולו אלקטרודה בעלת מתח שלילי, הפרוטון יימשך אליה ויאיץ לעברה. באמצעות קביעת עוצמת המתח החשמלי על האלקטרודה אפשר לשלוט באופן הדוק על מהירותו של החלקיק המואץ ועל כיוון תנועתו. הטכניקה הזו שמכונה האצה אלקטרוסטטית אפשרה לחוקרים להביא את החלקיקים למהירויות גבוהות יותר ובתנאים מבוקרים. אבל בסופו של דבר גם היא הייתה בעלת יעילות מוגבלת. כדי להאיץ את החלקיקים למהירות גבוהה יותר יש להעלות את המתח על האלקטרודה, אבל קשה מבחינה מעשית ליצור מתחים של מאות אלפי או מיליוני וולטים. העובדה הזו בנוסף לסיכון הבטיחותי שבעבודה עם מתחים כל כך גבוהים הגבילו את המהירות המרבית שאליה הייתה יכולה ההאצה האלקטרוסטטית להביא את החלקיקים.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">12:15</span>
                </div>
                <div class="content">
                    <p>ארנסט לורנס נולד בארצות הברית בשנת 1901. הוא הצטרף לעולם האקדמי של הפיזיקה בשנות ה-20, תקופה מוצלחת במיוחד. איינשטיין, נילס בוהר ומדענים אחרים פיתחו את תורת היחסות ותורת הקוונטים ושכללו אותן, וההצלחות האלו דרבנו את ממשלת ארצות הברית להשקיע בקידום המדע. למרות שהיה בקיא גם בעקרונות התאורטיים, לורנס היה ביסודו פיזיקאי ניסויי. הוא הצטיין בניהול ניסויים מתוחכמים. הכישורים שלו בתחום הזה משכו את תשומת ליבן של אוניברסיטאות שונות בארצות הברית שנלחמו זו בזו והציעו לו הצעות מפתות כדי למשוך אותו אליהן. מי שזכתה בלורנס בסופו של דבר הייתה אוניברסיטת ברקלי שבקליפורניה שהעניקה לו משרת פרופסור מן המניין בגיל 29 בלבד. בברקלי לורנס מיקד את מאמצו בשיפור הטכניקות להאצת חלקיקים.</p>
                </div>
            </article>
            
            <article class="paragraph speaker-Ernest Lawrence">
                <div class="paragraph-meta">
                    <span class="speaker-name">Ernest Lawrence</span>
                    <span class="timestamp">13:12</span>
                </div>
                <div class="content">
                    <p>In his Nobel lecture years later, he recalled the circumstances under which, after only six months at the university, he conceived of the cyclotron resonance principle. One evening early in 1929, as I was glancing over periodicals in the university library, I came across an article in a German electrical engineering journal.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">13:35</span>
                </div>
                <div class="content">
                    <p>ב-1929 נתקל לורנס במאמר של מהנדס נורווגי בשם רולף וידרו (Rolf Widerøe) שהציע דרך מעניינת לשפר את המאיצים האלקטרוסטטיים.</p>
                </div>
            </article>
            
            <article class="paragraph speaker-Ernest Lawrence">
                <div class="paragraph-meta">
                    <span class="speaker-name">Ernest Lawrence</span>
                    <span class="timestamp">13:45</span>
                </div>
                <div class="content">
                    <p>Not being able to read German easily, I merely looked at the diagrams and photographs of Widerøe's apparatus and from the various figures in the article was able to determine his general approach to the problem with a heavy...</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">13:58</span>
                </div>
                <div class="content">
                    <p>במקום אלקטרודה אחת שמושכת אליה את החלקיקים, רולף הציע להשתמש בשתי אלקטרודות ועליהן מטען חשמלי הפוך. החלקיק יימשך אל אלקטרודה אחת ויידחה מהשנייה, כמו רכבת שיש לה קטר אחד שמושך את הקרונות מקדימה וקטר נוסף שדוחף אותם מאחורה.</p>
                </div>
            </article>
            
            <article class="paragraph speaker-Ernest Lawrence">
                <div class="paragraph-meta">
                    <span class="speaker-name">Ernest Lawrence</span>
                    <span class="timestamp">14:15</span>
                </div>
                <div class="content">
                    <p>This new idea immediately impressed me as the real answer which I'd been looking for to the technical problem of accelerating positive ions.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">14:22</span>
                </div>
                <div class="content">
                    <p>לורנס אהב את הרעיון העקרוני של רולף ולקח אותו צעד אחד קדימה. נניח לשם ההסבר שאתם בגן השעשועים וילדכם מבקש שתסובבו אותו על הקרוסלה. אז קודם כל קבלו טיפ מהורה מנוסה - אל תשבו עם הילד בקרוסלה. אני לא יודע מה קורה לתעלות שיווי המשקל שלנו כשאנחנו מזדקנים, אבל מה שבטוח זה שאחרי שלושה סיבובים הילד יהיה עליז ושמח ואתם תהיו רגע וחצי במיון. דרך אחת לסובב את הקרוסלה היא לאחוז בה ולצעוד לצידה במעגל. אבל מהירות הסיבוב בשיטה הזו מוגבלת כמובן למהירות ההליכה של ההורה. זו האנלוגיה להאצה אלקטרוסטטית שמושכת את החלקיק בכוח קבוע. הדרך האחרת והחכמה יותר היא לעמוד במקום ולהעניק לקרוסלה דחיפות קצרות ומהירות, כך שבכל סיבוב מהירותה תואץ עוד ועוד. אבא מיומן ונחוש יכול בשיטה הזו להביא את הילד שלו ל-9G בלי הרבה מאמץ.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">15:30</span>
                </div>
                <div class="content">
                    <p>השיטה הזו היא הדרך העקרונית שבה פעל גם מאיץ החלקיקים שפיתח לורנס. למעשה הוא כינה את המאיץ בשם החיבה 'קרוסלת החלקיקים שלי'. השם הרשמי היה ציקלוטרון. המאיץ היה מבוסס על רעיונותיו של רולף הנורווגי: שתי אלקטרודות, אחת דוחפת ואחת מושכת, בתוספת של שדה מגנטי ביניהן. כשחלקיק בעל מטען חשמלי, למשל פרוטון או אלקטרון, נע בתוך שדה מגנטי, הוא לא נע בקו ישר אלא מסתובב במעגלים כמו על קרוסלה בלתי נראית. לורנס תכנן את המאיץ כך שבכל פעם שישלים החלקיק סיבוב שלם, האלקטרודות העניקו לו דחיפה מחודשת. באופן הזה אפשר היה להאיץ את החלקיקים באופן הדרגתי ולאורך זמן, דבר שאפשר להם להגיע למהירויות גבוהות יותר מאי פעם.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">16:18</span>
                </div>
                <div class="content">
                    <p>המדענים נעזרו בציקלוטרון של לורנס כדי לירות פרוטונים ואלקטרונים במהירות אדירה לעבר אטומים נייחים. הם ציפו למטר של פרוטונים, נויטרונים ואלקטרונים שיינתזו לכל עבר כתוצאה מההתנגשויות, אבל הם הוכו בתדהמה כשהתנגשויות הפיקו למעשה שטף קצף של חלקיקים חדשים ובלתי מוכרים. חלק מהחלקיקים נוצרו ברגע ההתנגשות ממש ואחרים נוצרו כשהחלקיקים הטריים שזה עתה נוצרו התפרקו בעצמם לחלקיקים נוספים. הפיזיקאים החלו לתת שמות לכל אותם חלקיקים חדשים: רו-מזון, דלתא-באריון, פאיון, אפסילון, קאון, פסי... אבל מהר מאוד הם החלו לאבד את הידיים והרגליים. בתוך שנים ספורות התגלו למעלה מ-150 חלקיקים תת-אטומיים חדשים. חלקיקים רבים כל כך עד שהפיזיקאים בייאושם כינו את המצב החדש 'גן חיות של חלקיקים'. וולפגנג פאולי טען שאם הוא ידע שכך יהיה, הוא היה הולך ללמוד בוטניקה.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">17:25</span>
                </div>
                <div class="content">
                    <p>עבור הפיזיקאים המצב הזה של גן חיות של חלקיקים הוא בלתי נסבל, ולא רק בגלל שהם לא אוהבים ללמוד בעל פה שמות של מאות חלקיקים. כפי שסיפרתי בפתיח של הפרק, הפיזיקאים מודדים את התאוריות שלהם גם במונחים של אסתטיקה ואין בדל של יופי בערב רב של חלקיקים שנדמה שאין שום קשר ביניהם. אין פלא שבשנות ה-50 וה-60 עסקו מדענים רבים בניסיון לאתר חוקיות וסדר בחלקיקים החדשים.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">18:05</span>
                </div>
                <div class="content">
                    <p>מורי גל-מן היה בן למשפחת מהגרים יהודית מאירופה. כבר בבית הספר היסודי הוא אובחן כמחונן באופן יוצא דופן וקפץ שלוש כיתות. בגיל 15 נרשם ללימודים באוניברסיטת ייל. אהבתו של גל-מן לא הייתה נתונה למדעי הטבע אלא דווקא להיסטוריה ואטימולוגיה, חקר המילים והלשון. הוא התכוון ללמוד את הנושאים האלה גם בייל, אבל אביו לא היה מוכן לשמוע על כך. מורי נולד ב-1929, השנה שבה קרסה וול סטריט והכלכלה האמריקאית שקעה לתוך אחד מהמשברים הכלכליים החמורים בתולדותיה. אביו של גל-מן היה בעצמו מורה לשפות, אבל בקריסה הגדולה של 1929 הוא איבד את כל רכושו כמעט והמשפחה נותרה חסרת כל. האירוע הזה נצרב בזיכרון האב והוא חשש שאם מורי ילמד מקצוע הומני, היסטוריה למשל, הוא יגווע ברעב. הוא עמד בתוקף על כך שמורי חייב לבחור בלימודי הנדסה.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">19:08</span>
                </div>
                <div class="content">
                    <p>אבל מורי לא רצה להיות מהנדס. הוא היה טוב בתאוריות אבל די גרוע בעבודה עם הידיים. גם היועץ הפדגוגי של ייל שערך לו מבחני התאמה הסכים עמו בפה מלא. בסופו של דבר האב הסכים לוותר על ההנדסה אבל הציע למורי לפנות אל הפיזיקה. מהיכרותו עם בנו הוא חשב שמורי יימשך אל היופי המופשט והמינימליסטי של מדעי הטבע. והוא צדק - מורי התאהב בפיזיקה והחליט להפוך אותה למושא הקריירה שלו. אבל כשסיים את לימודי התואר הראשון בייל בשנת 1948, הוא התאכזב לגלות שאוניברסיטאות מובילות בארצות הברית לא מוכנות להעניק לו מלגה ללימודים מתקדמים. האוניברסיטה היחידה שהסכימה הייתה אוניברסיטת MIT שבבוסטון. כיום MIT נחשבת לאחת האוניברסיטאות הטכנולוגיות הטובות בעולם, אבל באותם הימים המוניטין שלה היה נחות בהרבה.</p>
                </div>
            </article>
            
            <article class="paragraph speaker-Murray Gell-Mann">
                <div class="paragraph-meta">
                    <span class="speaker-name">Murray Gell-Mann</span>
                    <span class="timestamp">20:07</span>
                </div>
                <div class="content">
                    <p>I had applied to MIT. The application to MIT was a very simple one and I happened to have it and I filled it out and sent it in. I hadn't any intention of going to MIT. MIT was known to be a center of modern physics. Well, I didn't know that. I just knew it wasn't Ivy League. It wasn't the place that you wanted to go. It seemed to me kind of grubby. I imagined it was a grubby place and I didn't really want to go there and... then I got admitted. Well, I was miserable. I was very unhappy. And I seriously thought of suicide. But then it occurred to me as I've... that I could try MIT first and then commit suicide. Whereas I couldn't do things in the reverse order. If I committed suicide, I could not then afterwards try MIT. The two operators didn't commute. Exactly.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">21:04</span>
                </div>
                <div class="content">
                    <p>אחרי MIT עבר מורי לפרינסטון, משם לשיקגו ולבסוף למכללת קלטק שבקליפורניה, שם עסק בחקר עולמם העשיר של החלקיקים התת-אטומיים. בתוך זמן קצר זכה למוניטין של פיזיקאי משכמו ומעלה. או כפי שהגדיר זאת אחד מעמיתיו: 'למורי אין כישרון מיוחד בפיזיקה, אבל הוא כל כך חכם עד שהוא פיזיקאי גדול בכל זאת'. פריצת הדרך המשמעותית הראשונה שלו הגיעה בשנת 1961. כשבחן מורי את תוצאות הניסויים שנערכו במאיצי חלקיקים, הוא הבין שכדי לתאר את התנהגותם של החלקיקים הרבים שנוצרו בהם, לא די בתכונות המוכרות שלהם כמו מטען חשמלי, מסה וכדומה. הוא החליט להגדיר תכונה חדשה ונתן לה את השם מוזרות (Strangeness).</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">21:54</span>
                </div>
                <div class="content">
                    <p>אין טעם לנסות ולהסביר במסגרת הפרק הזה מהי מוזרות ברמה הפיזיקלית. די אם נאמר שאפשר להבחין בין שני חלקיקים בעלי מוזרות שונה זו מזו באותו האופן שבו אפשר להבחין בין שני חלקיקים שהם בעלי מטען חשמלי שונה. בסיועה של תכונת המוזרות מורי הצליח למצוא דרך חדשה לארגן את החלקיקים הרבים למעין טבלה מחזורית של חלקיקים יסודיים, שבהן כל שמונה חלקיקים מהווים מעין משפחה בעלת תכונות דומות. מורי כינה את שיטת הסיווג החדשנית בשם 'The Eightfold Way', 'דרך השמיניה' בתרגום חופשי, שם ששאול מתורת הבודהיזם.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">22:36</span>
                </div>
                <div class="content">
                    <p>שיטת הסיווג של מורי ותכונת המוזרות היו מעניינות, אבל נדרשה הוכחה חותכת לפני שהן תתקבלנה על ידי המיטב בקהילה המדעית. ההיסטוריה כידוע חוזרת על עצמה וכך גם היה במקרה הזה. כשהגה דמיטרי מנדלייב את הטבלה המחזורית של היסודות הכימיים הוא מצא בה חורים - יסודות שהיו אמורים להיות בטבלה אבל עדיין לא התגלו. מנדלייב נעזר בטבלה המחזורית כדי לנבא את תכונותיהם של יסודות אלו, וצדק. מורי גל-מן גילה חור דומה באחת ממשפחות החלקיקים בדרך השמיניה - מקום שבו אמור להיות חלקיק בעל תכונות מסוימות ועדיין לא התגלה. מורי כינה את החלקיק החסר בשם 'אומגה מינוס' ופירט מה אמורות להיות תכונותיו של החלקיק לכשיתגלה. שלוש שנים מאוחר יותר ב-1964 התגלה אומגה מינוס במאיץ חלקיקים ובכך אישש את רעיונותיו של גל-מן. הניבוי המוצלח הזה זיכה את מורי בפרס נובל לפיזיקה בשנת 1969.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">23:41</span>
                </div>
                <div class="content">
                    <p>מעניין לציין כהערת אגב שחוקר נוסף הגה את אותם הרעיונות ממש במקביל למורי גל-מן, אבל לא זכה לאותה חשיפה והערכה - הישראלי פרופסור יובל נאמן. נאמן הגיע באופן עצמאי למסקנות זהות לאלו של גל-מן והשניים אפילו כתבו יחד ספר על הנושא, אבל הוא לא זכה בפרס נובל. נאמן האשים את ההחמצה הזו בסנטימנטים אנטי-ישראליים ששררו לתחושתו בוועדת הנובל. הוא המשיך לעשות חיל גם מחוץ לאקדמיה וכיהן בשורה של תפקידים בכירים בצה"ל, בכנסת ובממשלה.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">24:18</span>
                </div>
                <div class="content">
                    <p>בחזרה למורי גל-מן, שלא קפא על שמריו. סידור החלקיקים במשפחות רמז על כך שישנם קשרים עמוקים וחבויים ביניהם, כפי שדמיון פיזי בין בני משפחה מצביע על דמיון גנטי ביניהם. בשנת 1964 הציע גל-מן פתרון שיסביר את הקשרים בין החלקיקים בדמות חלקיק חדש בשם קווארק (Quark).</p>
                </div>
            </article>
            
            <article class="paragraph speaker-Murray Gell-Mann">
                <div class="paragraph-meta">
                    <span class="speaker-name">Murray Gell-Mann</span>
                    <span class="timestamp">24:42</span>
                </div>
                <div class="content">
                    <p>The eightfold way scheme suggested immediately the possibility that something like quarks could be the constituents of neutrons and protons and all their friends and the pion and all of its friends. Just simple inspection of the particle chart would suggest immediately the quark scheme.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">25:12</span>
                </div>
                <div class="content">
                    <p>הקווארק, טען גל-מן, הוא אבן הבניין היסודית ממנה עשוי כמעט כל החומר בטבע. הפרוטון, הנויטרון וכל שאר החלקיקים שהתגלו במאיצי החלקיקים עשויים מקומבינציות שונות של קווארקים, באותו האופן שבו צירופים שונים ומשונים של פרוטונים ונויטרונים יוצרים אטומים של יסודות שונים. את המילה קווארק שאל גל-מן מפואמה בשם 'Finnegans Wake' מאת ג'יימס ג'ויס, שמוכר יותר בזכות הספר יוליסס, גרסה מודרנית של האודיסיאה היוונית העתיקה. ב-'Finnegans Wake' המציא ג'ויס אינספור מילים חדשות ומשונות, עובדה שללא ספק מסבירה מדוע נמשך אליה גל-מן, חובב השפות. אחת השורות בפואמה היא 'שלושה קווארקים למסטר מארק'. משם לקוחה המילה קווארק.</p>
                </div>
            </article>
            
            <article class="paragraph speaker-Murray Gell-Mann">
                <div class="paragraph-meta">
                    <span class="speaker-name">Murray Gell-Mann</span>
                    <span class="timestamp">26:03</span>
                </div>
                <div class="content">
                    <p>I had the sound, quark, but it could have been spelled differently for example K-W-O-R-K or something like that. I thought it was a nice sound and didn't mean anything I thought and that was good, that was good because when we give fancy Greek names to things, and I've of course I can do that, but when we give fancy Greek names to things they usually turned out what they mean later is not so appropriate as we thought at first. Protons, for example, the first thing it means, fundamental, it turns out it's not fundamental, so. The name proton is very learned but turned out not to be apt. Now quark, if it didn't mean anything at all, was not going to be obsolete ever.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">26:48</span>
                </div>
                <div class="content">
                    <p>כדי להבין מהו קווארק ומה תפקידו, עלינו ראשית לחזור אל המבנה המוכר של גרעין האטום: צביר של פרוטונים ונויטרונים. כפי שידוע לפיזיקאים כבר בשנות ה-20 של המאה הקודמת, לפרוטונים מטען חשמלי חיובי. הצרה היא ששני חלקיקים בעלי מטען חיובי נדחים זה מזה, ועל פי העיקרון הזה גרעין האטום לא אמור כלל להתקיים. כוחות הדחייה בין הפרוטונים היו אמורים לפרק אותו כמעט מיד. כיצד אם כן מחזיק גרעין האטום מעמד? הפיזיקאים שיערו שקיים כוח נוסף ובלתי מוכר שפועל בתוך גרעיני האטום, כוח שמצמיד את הפרוטונים והנויטרונים זה לזה בעוצמה חזקה מספיק כדי להתגבר על הדחייה החשמלית. השם שניתן לכוח החזק הזה היה, כמה מקורי - 'הכוח החזק'. במשך חמישה עשורים נותר הכוח החזק עלום ובלתי מוסבר עד שהציע גל-מן, ופיזיקאים ששיכללו והוסיפו על רעיונותיו מאוחר יותר, את אפשרות קיומו של הקווארק או ליתר דיוק - קווארקים.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">27:55</span>
                </div>
                <div class="content">
                    <p>יש שישה סוגים של קווארקים, או בשפה ציורית יותר - שישה 'טעמים': למעלה, למטה, קסום, מוזר, עליון ותחתון. לכל טעם מטען חשמלי אופייני משלו, באותו האופן שבו לאלקטרון ולפרוטון יש מטען אופייני. למשל לקווארק 'למעלה' יש מטען חשמלי חיובי של 2/3. לקווארק 'למטה' מטען שלילי של 1/3. פרוטון על פי התאוריה הזו מורכב משני קווארקים מסוג 'למעלה' וקווארק אחד מסוג 'למטה'. אם מחברים את סך כל המטענים החשמליים שלהם מקבלים מטען חשמלי חיובי של 1, שהוא מטענו המוכר של הפרוטון.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">28:37</span>
                </div>
                <div class="content">
                    <p>פרט למטען חשמלי, לקווארקים יש תכונה נוספת בשם 'צבע'. כל קווארק יכול להיות אדום, כחול או ירוק. לצבעם של הקווארקים אין שום קשר למשמעות המוכרת של המילה צבע. הם לא באמת אדומים או ירוקים. הצבע במקרה הזה הוא רק מושג שמטרתו לסייע לנו לתאר במילים הבדל כלשהו בין קווארקים. באותה המידה היינו יכולים לכנות את ההבדל הזה בשם רגשות ולומר שקווארק יכול להיות שמח, עצוב או כועס. למושג צבע עם זאת יש היגיון פנימי מסוים במקרה של קווארקים. בעולם הצבעים האמיתי שמוכר לנו מחיי היומיום, שילוב של אדום, כחול וירוק יוצר את הצבע הלבן - צבע ניטרלי כביכול. גם קווארקים מסוגלים להיצמד זה לזה רק בקומבינציה שהיא חסרת צבע. למשל צירוף של קווארק אדום, כחול וירוק יוצר את הפרוטון. זהו גם המפתח לתעלומת הכוח החזק - קומבינציה חסרת צבע של קווארקים יוצרת ביניהם משיכה חזקה שמשתרעת אפילו מעט מעבר לגבולות הפרוטון הבודד ומצליחה להצמיד אליהם גם קווארקים של הפרוטון שליד, ובכך לשמור על גרעין האטום שלא יתפרק.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">29:59</span>
                </div>
                <div class="content">
                    <p>כדאי לשוב ולחזור על עיקרי הדברים כדי שלא נלך לאיבוד בסבך המושגים והתכונות האקזוטיות. בעבר חשבו המדענים שישנם שלושה חלקיקים יסודיים בטבע: אלקטרון, פרוטון ונויטרון. כיום אנחנו יודעים שבעצם הפרוטונים והנויטרונים עשויים מקווארקים, כך שלמעשה אטומים עשויים מאלקטרונים וקווארקים בלבד. ישנם שישה סוגים או טעמים של קווארקים, שלכל אחד מהם מטען חשמלי אופייני. כל קווארק יכול לקבל גם צבע, כך שקווארק יכול להיות מוזר וירוק לצורך הדוגמה או עליון ואדום. רק צירוף חסר צבע של קווארקים, למשל אדום כחול וירוק, הוא צירוף יציב. הפרוטון הוא דוגמה לצירוף יציב שכזה. הוא עשוי מצירוף של שני קווארקים מסוג למעלה וקווארק אחד למטה שבכל רגע נתון אחד מהם הוא אדום, אחד ירוק ואחד כחול.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">30:55</span>
                </div>
                <div class="content">
                    <p>כעת כשאנחנו מבינים עקרונית את החוקיות הבסיסית ששולטת בהתנהגותם של הקווארקים והכוח שפועל ביניהם, האם באמת אפשר לומר שאנחנו מבינים קווארקים? כנראה שלא. מי יכול לומר מהי המשמעות האמיתית של צבע או צירוף חסר צבע של קווארקים? מוחנו שעוצב במשך מיליוני שנים בסוואנות של אפריקה לא מסוגל לתפוס באופן אינטואיטיבי את התנאים והחוקים המשונים ששולטים בטבע בסקאלה התת-אטומית. אפילו הפיזיקאים עצמם התקשו לקבל בהתחלה את אפשרות קיומם של חלקיקים כל כך משונים כמו קווארקים. הכללים והחוקים שהציעו מורי גל-מן וממשיכי דרכו הצליחו להסביר באופן מספק את המוני החלקיקים שהתגלו במאיצי החלקיקים כקומבינציות קצרות חיים של קווארקים מסוגים שונים וחלקיקים יסודיים נוספים שלא הזכרתי עד עכשיו, אבל בתחילת הדרך היו פיזיקאים רבים שלא האמינו בקיומם הפיזי של הקווארקים. הם ראו בהם ישויות מתמטיות תאורטיות ולא בהכרח חלקיקים אמיתיים.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">32:04</span>
                </div>
                <div class="content">
                    <p>אחת הסיבות לספקנות הזו הייתה העובדה שלמרות כל הניסיונות, לא הצליחו המדענים להבחין בקווארקים בודדים בניסויים במאיצי חלקיקים. החוקרים ריסקו פרוטונים אלו באלו בתקווה שמעוצמת ההתנגשות יתפרקו הפרוטונים והקווארקים שמרכיבים אותם יתעופפו לכל עבר, אבל בפועל במקום קווארקים הם קיבלו חלקיקים מסוגים אחרים שנוצרו כביכול יש מאין. מה קרה לקווארקים ומאין הגיעו החלקיקים החדשים?</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">32:37</span>
                </div>
                <div class="content">
                    <p>ניסיון היומיום מלמד אותנו שכוחות בטבע, למשל כוח המשיכה או מגנטיות, הולכים ונחלשים ככל שמתרחקים ממקור הכוח. למשל אם נצמיד מקרר למגנט, נחוש במשיכה מגנטית חזקה לעומת כוח המשיכה שנרגיש כאשר אותו המגנט יהיה במרחק של מטר מהמתכת. לעומת זאת, הכוח החזק, הכוח שמצמיד את הקווארקים אחד לשני בתוך גרעיני האטום, מתנהג באופן הפוך - הוא הולך ומתחזק ככל שהמרחק בין הקווארקים גדל. אם מנסים להפריד בין קווארקים, אנרגיית המשיכה ביניהם הולכת וגדלה, כאילו שקפיץ רב עוצמה מחזיק אותם צמודים זה לזה.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">33:23</span>
                </div>
                <div class="content">
                    <p>אחד מעקרונות היסוד שהתווה אלברט איינשטיין בתורת היחסות שלו הוא שמסה ואנרגיה הן שתי צורות של אותו הדבר. ניתן למשל להמיר חומר מוצק לאנרגיה טהורה באמצעות היתוך גרעיני, כפי שמתרחש בלב השמש או בפצצת מימן. גם הכיוון הנגדי, המרה של אנרגיה למסה, אפשרי. אם מספיק אנרגיה מרוכזת בנקודה אחת במרחב, יש סיכוי שחלק ממנה יומר למסה באופן ספונטני, או במילים אחרות - חלקיקים חדשים ייווצרו יש מאין. פול דיראק, נזכור, ניבא את אפשרות קיומו של אנטי-אלקטרון, אחיו התאום של האלקטרון. בהמשך התברר שלא רק לאלקטרון יש אח תאום, לכל חלקיק יסודי בטבע יש אנטי-חלקיק מקביל, כמו למשל אנטי-פרוטון או אנטי-נויטרון וגם אנטי-קווארק. כשאנרגיה מרוכזת מומרת למסה, החלקיקים שנוצרים מופיעים תמיד בזוגות של חלקיק ואנטי-חלקיק. הסיבה לכך קשורה בחוקי שימור מסוימים שמטילים מגבלות על סוג החלקיקים שיכולים להיווצר באופן ספונטני.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">34:36</span>
                </div>
                <div class="content">
                    <p>זו הסיבה לכך שכשמנסים להפריד בין קווארקים בתוך מאיץ חלקיקים, מקבלים במקומם חלקיקים חדשים. בזמן ההתנגשות במאיץ הקווארקים מתרחקים ואנרגיית המשיכה ביניהם עולה ועולה, עד שהיא חוצה את הסף הבלתי נראה שמעבר לו קיימת סבירות גבוהה להיווצרות חלקיקים חדשים יש מאין. החלקיקים החדשים שנוצרים הם קווארק ואנטי-קווארק וברגע שבו הם נוצרים הם נצמדים אל הקווארקים המקוריים, אלו שניסינו להפריד ביניהם. כך קורה שבמקום קווארקים בודדים אנחנו ממשיכים לקבל חלקיקים שהם צירופים של קווארקים. התופעה הזו מכונה 'כליאת צבע' (Color confinement) והיא הסיבה לכך שלא ניתן לצפות בקווארקים בודדים אלא רק בחלקיקים שנוצרים בעקבות ההתנגשויות ביניהם. אף על פי כן, ניסויים שנערכו עוד בשלהי שנות ה-60 של המאה ה-20 הראו באופן עקיף שהפרוטון אינו עשוי מחומר בעל מרקם אחיד כביכול, אלא שיש בתוכו נקודות קשות ודחוסות יותר. והפיזיקאים קיבלו את הניסויים האלו לצד הרקע התאורטי המוצלח כהוכחה לדבר קיומם של קווארקים בתוך הפרוטון.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">35:49</span>
                </div>
                <div class="content">
                    <p>רעיונותיו של מורי גל-מן היוו בסיס שעליו פיתחו חוקרים נוספים תאוריה שלמה לגבי עולם החלקיקים התת-אטומיים, תאוריה שמכונה המודל הסטנדרטי. הקווארקים שבהם התמקדתי בפרק הם אחד מאבני הבניין של המודל הסטנדרטי ולשם השלמות ראוי לפחות להזכיר את אבני הבניין האחרות. הסבר אמיתי ושלם של המודל הסטנדרטי חורג בהרבה ממסגרת הזמן של פרק בודד של עושים היסטוריה וכנראה שגם שלושה פרקים לא יספיקו. החלוקה הבסיסית היא בין חלקיקים שיוצרים את החומר, למשל האטומים, לבין חלקיקים שנושאים כוחות, למשל הכוח האלקטרומגנטי. החלקיקים שיוצרים את החומר מכונים פרמיונים וחלקיקי הכוח מכונים בוזונים. אם נדמה את הטבע כולו לבית, אז הפרמיונים הם הלבנים שמהם עשוי הבית והבוזונים הם הטיט שמצמיד את הלבנים אחת לשנייה.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">36:49</span>
                </div>
                <div class="content">
                    <p>הקווארקים הם סוג של פרמיונים וסוג נוסף הם חלקיקים שמכונים לפטונים. האלקטרון לדוגמה הוא לפטון. מבין הבוזונים המוכר ביותר הוא כנראה הפוטון שאחראי לכוח האלקטרומגנטי. בוזונים נוספים הם חלקיקים שהם גלואונים (Gluons), מהמילה to glue (להדביק), שיוצרים את הכוח החזק שמצמיד בין הקווארקים. פרט להם קיימים גם בוזונים בשם W ו-Z שיוצרים כוח נוסף בשם 'הכוח החלש'. במשך שנים רבות שיערו המדענים שצריך להיות בוזון נוסף בשם היגס, או בקיצור 'בוזון היגס', שאחראי לתכונת המסה של החומר.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">37:32</span>
                </div>
                <div class="content">
                    <p>הוכחה בניסוי לקיום בוזון היגס הייתה קריטית מכיוון שאם יתברר שהוא לא קיים או שתכונותיו שונות מאוד מהצפוי, הדבר עשוי להטיל צל כבד על המודל הסטנדרטי כולו. באופן עקרוני בוזון היגס אמור להיווצר בזמן התנגשות בין פרוטונים בתוך מאיץ חלקיקים באמצעות אותו מנגנון המרת אנרגיה למסה שתיארתי קודם. למרבה המזל כמות האנרגיה שנדרשת כדי ליצור בוזוני היגס היא אדירה, ולא שונה בהרבה מריכוז האנרגיה ששרר בשברירי השניות הראשונים שלאחר המפץ הגדול. לפני שנים ספורות נחנך סוף סוף מאיץ החלקיקים LHC שבשוויץ, שמסוגל להאיץ פרוטונים וחלקיקים אחרים למהירויות הגבוהות ההכרחיות כדי שההתנגשויות ביניהם יאפשרו היווצרות ספונטנית של בוזוני היגס. ה-LHC, שעלה כמעט טונה וחצי שנמדדת בעשרות מיליארדי אירו, הוא כנראה הניסוי המדעי היקר ביותר בהיסטוריה, אבל נדמה שההשקעה הכבירה השתלמה. במרץ 2013 הודיעו חוקרי ה-LHC שגילו חלקיק בעל תכונות תואמות לאלו שצפויות עבור בוזון היגס. דרוש מחקר נוסף כדי לוודא סופית שבאמת מדובר בהיגס עצמו, אבל התוצאות הראשוניות מעודדות מאוד. למאיץ ה-LHC חשיבות נוספת בכך שהוא מאפשר לחוקרים לבחון השערות שמקדמות את המודל הסטנדרטי צעד נוסף.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">39:02</span>
                </div>
                <div class="content">
                    <p>למרות שהמודל הסטנדרטי העניק לנו ניבויים מוצלחים מאוד ב-50 השנים האחרונות וסיפק הסברים משכנעים לתופעות רבות, כיום אנחנו יודעים שיש סבירות גבוהה שהוא לא מושלם. למשל תצפיות אסטרונומיות גילו סוג חדש של חומר שתכונותיו לא תואמות את המודל הסטנדרטי - הוא ניחן בכוח משיכה אבל אינו סופח או פולט קרינה אלקטרומגנטית מכל סוג. השם שניתן לו הוא 'חומר אפל' (Dark matter). החומר האפל הוא לא תופעה זניחה ושולית בטבע, ההפך הוא הנכון: כ-85% מכלל החומר ביקום הוא חומר אפל ורק 15% הם חומר מהסוג שאנחנו מכירים. פיזיקאים רבים אם כן מחפשים תאוריות חדשות שירחיבו את המודל הסטנדרטי ויסבירו את החומר האפל ותצפיות נוספות שסותרות את הידע הקיים. יש מגוון רחב של תאוריות כאלה, למשל תורת המיתרים או תאוריית הסופר-סימטריה ועוד. החוקרים מקווים שהתנגשויות רבות עוצמה ב-LHC יאפשרו להם להוכיח או להפריך את התאוריות האלו. כך או כך ברור שיש קשרים עמוקים ונסתרים בין המתרחש בקנה מידה זעיר של קווארקים לבין החומר האפל ותופעות אחרות בקנה מידה של שמשות וגלקסיות.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">40:31</span>
                </div>
                <div class="content">
                    <p>מה יקרה כשנעמיק עוד יותר את הידע שלנו לגבי אבני הבניין היסודיות של הטבע? מי יודע. יכול להיות שלידע הזה לא יהיו שום השלכות מעשיות והוא רק יעלה אבק בספרי הפיזיקה. מצד שני, יכול להיות שהתובנות החדשות שנשיג לגבי הקווארקים, הבוזונים ושאר החלקיקים היסודיים יפתחו לנו שער לטכנולוגיות שכיום הן קיימות רק במוחם של תסריטאים וסופרי מדע בדיוני, כמו טלפורטציה, טיסה במהירות שעולה על מהירות האור ומי יודע מה עוד. נשמע מוזר? אולי. אבל בעולמם של הקווארקים הצבעוניים, 'מוזר' היא בסך הכל עוד תכונה.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">41:17</span>
                </div>
                <div class="content">
                    <p>זהו, עד כאן. תוספת אחת קטנה ומעניינת למה ששמעתם בפרק - הזכרתי בפרק את בוזון היגס שהתגלה ב-2013, ומסתבר שלישראל הייתה מעורבות משמעותית בניסוי האסטלס, שהוא הניסוי שבו נתגלה החלקיק הזה. כאן אצלנו פותחו הגלאים ששימשו בניסוי והוקמה חוות שרתים לעיבוד התוצאות שהתקבלו מההתנגשויות במאיץ. מי שעמד בראש ניסוי אסטלס היה פרופסור עילם גרוס ממכון ויצמן, שגם ריכז את כל נושא החיפוש אחר בוזון ההיגס ב-CERN. אין יותר גאווה מזה.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">41:59</span>
                </div>
                <div class="content">
                    <p>ועכשיו במעבר חד מאוד, אני אשמיע לכם שיחה שערכתי עם חן אביגדורי. אביגדורי הוא דמות מוכרת מאוד בעולם התקשורת הישראלי, שהיה מעורב כמגיש, תסריטאי ועורך בהמון תוכניות שאתם בוודאי מכירים, כמו צומת מילר עם אדיר מילר, ציפורי לילה בגלי צה"ל, היהודים באים ותאגיד השידור ועוד המון תוכניות. במתקפת ה-7 באוקטובר נחטפו אשתו ובתו של חן לעזה, ולמרבה המזל שוחררו במסגרת עסקת השבויים הראשונה. חן ממשיך להיות מעורב במאבק להשבת החטופים וזה היה גם נושא השיחה שלנו. האזנה נעימה.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">42:36</span>
                </div>
                <div class="content">
                    <p>שלום לחן אביגדורי, אהלן.</p>
                </div>
            </article>
            
            <article class="paragraph speaker-Chen Avigdori">
                <div class="paragraph-meta">
                    <span class="speaker-name">Chen Avigdori</span>
                    <span class="timestamp">42:41</span>
                </div>
                <div class="content">
                    <p>שלום רן.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">42:43</span>
                </div>
                <div class="content">
                    <p>טוב, אז לפני שאנחנו נכנסים לעובי הקורה, שאלה שאני חייב לשאול: מה שלום אשתך ובתך ששוחררו אחרי 50 יום בשבי החמאס?</p>
                </div>
            </article>
            
            <article class="paragraph speaker-Chen Avigdori">
                <div class="paragraph-meta">
                    <span class="speaker-name">Chen Avigdori</span>
                    <span class="timestamp">42:48</span>
                </div>
                <div class="content">
                    <p>אנחנו כבר... הם כבר יותר בחוץ מאשר בפנים. אני רוצה להגיד שהן החלימו יפה. הילדה שלי כבר הולכת לבית הספר, לצופים, להכל, מנסים לחיות חיים נורמליים ככל שניתן.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">43:03</span>
                </div>
                <div class="content">
                    <p>אתה מרגיש איזה שהן השפעות ארוכות טווח, אולי על הילדה?</p>
                </div>
            </article>
            
            <article class="paragraph speaker-Chen Avigdori">
                <div class="paragraph-meta">
                    <span class="speaker-name">Chen Avigdori</span>
                    <span class="timestamp">43:08</span>
                </div>
                <div class="content">
                    <p>לא, להפך. ילדים, אני גם מדבר עם משפחות חטופים אחרות, לילדים יש איזושהי גמישות מחשבתית שהלוואי על כולנו. לא, אני לא מרגיש שום דבר השפעות ארוכות טווח, להפך, היו תופעות ולאט לאט הן נעלמו ועכשיו היא באמת ילדה רגילה.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">43:26</span>
                </div>
                <div class="content">
                    <p>טפו טפו טפו, אתה יודע, כולנו מחזיקים אצבעות. אז אנחנו בעצם התכנסנו היום כדי לדבר על הלחץ הציבורי שמשפחות החטופים מפעילות כדי בעצם לדרבן את הממשלה לעשות עסקה או לפעול לשחרור.</p>
                </div>
            </article>
            
            <article class="paragraph speaker-Chen Avigdori">
                <div class="paragraph-meta">
                    <span class="speaker-name">Chen Avigdori</span>
                    <span class="timestamp">43:40</span>
                </div>
                <div class="content">
                    <p>כן.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">43:41</span>
                </div>
                <div class="content">
                    <p>אבל אולי לפני זה אני אקח אותך צעד אחד אחורה אל אותו הרגע שבו אתה בעצם מבין שאשתך ובתך נחטפו. איך זה קרה ומה אתה מרגיש?</p>
                </div>
            </article>
            
            <article class="paragraph speaker-Chen Avigdori">
                <div class="paragraph-meta">
                    <span class="speaker-name">Chen Avigdori</span>
                    <span class="timestamp">43:52</span>
                </div>
                <div class="content">
                    <p>היו כמה רגעים כאלה. היה רגע אחד מאוד מאוד ברור וזה בשבת בבוקר שאחרי הוואטסאפ הראשון שקיבלנו מהם שהכל בסדר, נכנסים לממ"ד, זה היה לשון ההודעה. מה שקרה זה למעשה שלא קיבלנו מהם שום מידע. כלום. היה ניתוק קשר מוחלט ואליהם התלוו שבועיים מייסרים של חוסר סטטוס, נעדרות. הן היו בבארי.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">44:21</span>
                </div>
                <div class="content">
                    <p>היו בבארי בשבת ההיא, נכון?</p>
                </div>
            </article>
            
            <article class="paragraph speaker-Chen Avigdori">
                <div class="paragraph-meta">
                    <span class="speaker-name">Chen Avigdori</span>
                    <span class="timestamp">44:23</span>
                </div>
                <div class="content">
                    <p>היו בבארי, נכון. מעבר לזה, אלה שהיו איתם בממ"ד כבר הוגדרו חטופים ורק הן הוגדרו נעדרות, אף פעם לא אמרו לנו למה. אז הסיוט הגדול היה שבועיים של חוסר מידע, חוסר יכולת... זה מצמת את העניין הזה. זה לא מאפשר לך לפעול, זה לא מאפשר לך לעשות שום דבר. אחרי שבועיים קיבלנו מה שנקרא שינוי סטטוס לחטופות ומאז אנחנו פועלים כמה שאפשר בשביל... פעלנו בשביל לשחרר אותן אחרי 50 יום ואנחנו ממשיכים לפעול על מנת לשחרר את כל החטופים.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">44:59</span>
                </div>
                <div class="content">
                    <p>אני מאוד יכול להתחבר לתחושה הזו, אצלנו היה לנו מפיק לשעבר של רשת עושים היסטוריה שבמשך משהו כמו גם שבוע וחצי שבועיים לא ידענו מה קורה איתו, הוא היה באחת המסיבות בעוטף והייתה שאלה אם הוא נחטף או הוגדר כנעדר. לרוע המזל בסוף גופתו נמצאה, אבל השבוע וחצי שבועיים האלה לנו למשפחה, לחברים שלו, זה היה קשה מאוד. אז מה בעצם קורה מהרגע שאתה מתחיל להבין שאוקיי, נעדרות ואחר כך חטופות. איך אתם מתארגנים המשפחות?</p>
                </div>
            </article>
            
            <article class="paragraph speaker-Chen Avigdori">
                <div class="paragraph-meta">
                    <span class="speaker-name">Chen Avigdori</span>
                    <span class="timestamp">45:24</span>
                </div>
                <div class="content">
                    <p>מה שכולנו הבנו וזה היה מאוד מהר כי זה לפי דעתי משהו שכל המדינה שותפה לו, זה שהמדינה עוד לא התארגנה על עצמה, עוד לא התאפסה על עצמה. יש כאלה שגם אומרים 'אין מדינה' וכל מיני כאלה. הצד השני של המטבע של אין מדינה זה 'תסתדרו לבד' וזה בדיוק מה שאנחנו עשינו. אם זה בשבועיים הראשונים שפעלנו כמשפחה ועבדנו על מנת להשיג איכונים טלפוניים, עדויות, צילומים של הבית, של הזירה, כל הדברים האלה, כך שכשכבר הגיעו אלינו הצבא הם... אנחנו נתנו להם את המידע שהם צריכים. וברגע שידענו שהן חטופות, ההבנה, ואני רוצה לקרוא לזה הבנה על גבול האמונה כי לא היה לנו שום דבר קונקרטי להיאחז בו, ההבנה היא שהן יחזרו וההבנה היא שאנחנו צריכים לפעול לצמצום לוחות הזמנים על מנת שהן יחזרו. והתחלנו לפעול. בן דודי יובל הרן שאמו, אחותו, דודתו, אחייניתו, שני אחייניו נחטפו, החליט שהוא נוסע לירושלים, הולך לירושלים יותר נכון. לשמחתי המטה האזרחי, אותו מטה של רונן צור שהוקם ביום השני למלחמה, לשם השוואה המטה של המדינה הוקם שבוע אחרי המלחמה, נתן את כל הגיבוי הלוגיסטי וזה מה שהוא עושה. המטה מלווה את המשפחות על פי רצונן ועוזר להן. הוא לא מפעיל אותן, הוא לא רוכב על גבן, הוא לא אומר להן מה להגיד. מה שאנחנו רוצים המטה עוזר. נסענו ועשינו באמת הרמנו את הצעדה הזאת שהגיעה בשיאה ל-50 אלף איש ובמצטבר למעל 100 אלף. ואנחנו הרגשנו לצעדה הזאת, לקטעים שבהם היו עצרות בתוך הצעדה, הגיעו גורמים שמחליטים וישבו איתנו ודיברו איתנו וראו את הכאב שלנו בעיניים והבינו את הדבר הפשוט: המדינה הפקירה, המדינה תצטרך לשחרר. ידענו שזה הולך להיות במחירים, אז היה במחיר נמוך, עכשיו זה יהיה במחיר יותר גבוה. אנחנו עובדים עם הגורמי ממשל בשתי ידיים. אנחנו עובדים גם בשטח במחאות, בעצרות, בכל מיני דברים שפשוט מראים אותנו כל הזמן במרחב הציבורי ומיד שנייה המון פגישות אישיות עם אנשים שיושבים בחדרים שבהם מתקבלות החלטות על מנת להביא אותם להבנה שחלקם כבר מזמן שם, אני חייב להגיד. חלק גדול מהקבינט בהבנה הפשוטה מאוד: אנחנו תמיד אומרים 'לחטופים אין זמן' ומבצע אנטבה לשחרור כל החטופים למרות המבצע המצוין שהיה השבוע הוא לא אפשרי ולכן אנחנו מדברים על ה'מה' ועל ה'מתי'. 'מה' זה עסקה כי רק ככה יוצאים חטופים בחיים. 'מתי' זה כמה שיותר מהר כי לחטופים אין זמן. אנשים שם חולים, אנשים שם עוברים דברים נוראיים, חייבים להוציא אותם מתי ואם אני מצרפת את שני הדברים האלה שעליהם יש קונצנזוס בעם, אז אנחנו מקבלים עסקה עכשיו וזה מה שאנחנו פועלים למען העסקה עכשיו. איך תהיה העסקה, הפרטים שלה, את זה אני משאיר לאנשים שנבחרו בדיוק בשביל הדבר הזה. זאת שאיפתם, זה מה שהם רוצים לעשות, זה תפקידם, הם נבחרי הציבור שלי ואני סומכת ידיהם שהם יביאו את העסקה הכי טובה שישראל יכולה להגיע אליה, אבל עכשיו. לא לדחות בשביל לקבל עסקאות שאולי יהיו יותר טובות אבל בינתיים זה יעלה חס וחלילה בחיי חטופים ובחיילים של חיילים.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">49:15</span>
                </div>
                <div class="content">
                    <p>זהו, הזכרת פה כמה סוגים של פעילויות שאתם עושים שזה מחאות ברחוב, שזה פגישות אישיות ואולי גם הופעות בתקשורת אני מתאר לעצמי שזה גם חלק מהאסטרטגיה. מבין כל הפעולות האלה אתה מרגיש שיש משהו יותר אפקטיבי שיותר מזיז את המחוג?</p>
                </div>
            </article>
            
            <article class="paragraph speaker-Chen Avigdori">
                <div class="paragraph-meta">
                    <span class="speaker-name">Chen Avigdori</span>
                    <span class="timestamp">49:38</span>
                </div>
                <div class="content">
                    <p>וואו, זו שאלה מצוינת. לחץ ציבורי זה משהו אמורפי כזה, אתה לא יכול לכמת אותו. אתה לא יכול להגיד שאחרי משהו מסוים הזזנו את המחוג יותר. אני מתאר לעצמי שצעדה של 50 אלף איש שבמצטבר מגיעה ל-120 אלף איש, כל התקשורת עסקה בזה יום ולילה, לא היה מקום אחד שאמרתי לו... כולם רדפו אחרי לשדר ולדבר ולעשות את זה. אני מתאר לעצמי שזה בנקודת הזמן שיש אווירה של עסקה באוויר, העסקה הראשונה של הנשים והילדים, זה לדוגמה משהו שפועל יותר. הופעה מוצלחת מאוד בתקשורת אני מרגיש... איך אני יודע שהן מוצלחות? שאחרי זה מתקשרים מגופי תקשורת אחרים ומבקשים גם לראיין אותי. ואם יש התעניינות זה טוב, אם יש התעניינות זה אומר שהציבור מתעניין. אנחנו רק צריכים לנתב את הדרך הנכונה.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">50:31</span>
                </div>
                <div class="content">
                    <p>כשאתה נפגש עם אנשים בחדרי חדרים, על מה אתם מדברים? זאת אומרת, איך מתנהלת שיחה כזאת שאתה מדבר מול עכשיו חבר קבינט או שר בממשלה? ספר לנו קצת על השיחות האלה. מה זה? אמוציונלי? זה רציונלי? איך זה הולך?</p>
                </div>
            </article>
            
            <article class="paragraph speaker-Chen Avigdori">
                <div class="paragraph-meta">
                    <span class="speaker-name">Chen Avigdori</span>
                    <span class="timestamp">50:47</span>
                </div>
                <div class="content">
                    <p>יש התפתחות גם בשיחות האלה כי אנחנו לצערנו כבר ארבעה חודשים בתוך המשבר. בהתחלה היו שיחות... היו שיחות לכל מי שרצה לבוא. היו שיחות במעמד שרים, לפעמים גם עם ראש הממשלה, לפעמים עם כל הקבינט וזה שיחות בפורומים רחבים, גדולים, שנפתחו במה שאנחנו החיים והאחיות למשפחות החטופים נוהגים לכנות 'סבב חטופים' וזה כל אחד מספר את הסיפור שלו. אחרי שסבב חטופים כזה של עשרה אנשים ותמיד זה אנשים שאו גם הסתגרו בממ"ד והם בעצמם ניצולים מהטבח או שיש להם במשפחה כמו במשפחה שלי, משפחות אחרות, גם נרצחים וגם חטופים, ואחרי שאתה מקבל מסה כזאת של עשרה חמישה עשר סיפורים כאלה, תמיד יש איזושהי הפסקה כי אין בן אנוש שמסוגל לשמוע את כל הסיפורים האלה מאנשים שמדברים בשפתו, מאזרחים במדינה שלו, מאזרחים שהוא אחראי עליהם כי הוא שר בקבינט. אז בהתחלה היה המון עניינים אמוציונליים ובכי וכל הדברים האלה. עכשיו התחושה שלי במיוחד בפגישות שאני משתתף איתם, א' הם מכירים אותנו כבר אז אין צורך להגיד את כל הסבב חטופים הזה. ועכשיו, עכשיו אני מדבר מהעסקה מאז שהסתיימה העסקה הקודמת ועכשיו אני מקפיד להשתתף בעיקר בשיחות שהן שיחות עבודה. אנחנו מצפים מהם לעדכן אותנו כמה שאפשר במגבלות ביטחון שדה, אין לי שום ציפייה שראש הממשלה או שר הביטחון יוציא למשפחות החטופים מידע שהוא לא רוצה שיצא החוצה, זה בסדר גמור. אנחנו כבר מוצאים את הקודים לדעת איפה אפשר להיות פסימיים, איפה אפשר להיות אופטימיים. ואלו פגישות עבודה. שואלים אותם מה הם עושים, מבקשים מהם אם אנחנו בכוח המועט שיש לנו... אם הם צריכים מאיתנו משהו, הם אומרים לנו הרבה פעמים. זה לא סוד, ראש הממשלה ביקש מאיתנו יותר מפעמים אחת ללחוץ על הקטר עם האמריקאים והמצרים, עשינו את זה, ומה שטוב זה שגם עשינו את זה ובפגישה הבאה אמרנו לו 'אדוני ראש הממשלה, עשינו את זה, עכשיו תורך'.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">53:01</span>
                </div>
                <div class="content">
                    <p>אנחנו מרגישים ממש בפגישות האינטימיות הקטנות, פגישות העבודה שהן הרבה יותר קצרות, הרבה יותר ממוקדות, הן הרבה פחות טקס בישבן. יושבים אנשים בגובה העיניים ואומרים 'איך אפשר היום, מה אני ואתה יכולים לעשות בשביל להביא את החטופים 24 שעות לפני הזמן'.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">53:21</span>
                </div>
                <div class="content">
                    <p>יש מהדיווחים בתקשורת איזושהי תחושה שיש כזה שני זרמים בממשלה. יש את כאלה שהם מתנגדים לעסקה ולהתקיף את החמאס בכל מחיר וכדומה, ויש כאלה שהם יותר פרגמטיים אולי. מה לתחושתך הרוח הנושבת בממשלה היום? זאת אומרת, אתה מרגיש שהם הולכים לכיוון שאתה תומך בו או שאנחנו עדיין צריכים לדחוף אותם חזק?</p>
                </div>
            </article>
            
            <article class="paragraph speaker-Chen Avigdori">
                <div class="paragraph-meta">
                    <span class="speaker-name">Chen Avigdori</span>
                    <span class="timestamp">53:43</span>
                </div>
                <div class="content">
                    <p>רן, יש שלושה פורומים שאנחנו מדברים אליהם. יש את פורום קבינט המלחמה זה הפורום שבו מתקבלות כל ההחלטות בזמן אמת על מבצעים, על עסקאות, על כל הדברים האלה, חברים בו שישה אנשים. יש את הקבינט המורחב זה הקבינט שהוקם עם הקמת הממשלה וחברים בו אנשים גם מהליכוד, גם מסיעות כמו עוצמה יהודית והציונות הדתית. ויש את הממשלה שהיא תאשר כל מה שהקבינט יביא לה, ככה זה עובד, ככה זה תמיד עבד, אנחנו לא מצפים להתנגדות שם. בקבינט הגדול, אנחנו קוראים לזה, יש אנשים שחושבים שצריך לחכות. יש אנשים שחושבים שעסקאות יותר טובות יגיעו עם הזמן. להם אנחנו אומרים את הדבר הפשוט: אם אנחנו חושבים שהשמדת חמאס ושחרור החטופים הם באותה... הם באותה חשיבות, אז אנחנו ממה שלמדנו מתעדפים שתי מטרות בעלות אותה חשיבות לפי עניין הדחיפות. לכולם ברור שלחטופים אין זמן ולכן אנחנו יושבים על העניין הזה, על העניין של ה'אין זמן'. יש גם אנשים שלפחות בתקשורת יוצרים קשר ישיר בין עסקת שליט והמחירים ששילמנו עליה לבין העסקה שקורה עכשיו לבין מה שקרה ב-7 באוקטובר. וגם בעניין הזה אנחנו אומרים את הדבר הפשוט, אנחנו עושים היסטוריה לכולם. אנחנו עושים כזה דבר. אנחנו באים ואומרים 'תקשיבו, קודם כל המפתח של 1250 ל-1 לא יקרה בעסקה הזאת, זה ברור, זה היה מפתח של גלעד שליט'. הדבר השני וזאת הטענה שרוב האנשים שמתנגדים לעסקה אומרים, מה שהביא עליהם את ה-7 באוקטובר זה השחרור של סינוואר והם יוצרים קשר כאילו בין שני האירועים האלה לא עברו 12 שנה. אנחנו מדגישים את ה-12 שנה. אנחנו אומרים שמדינת ישראל מספיק גדולה, חזקה, מתוחכמת, סייברית, בשביל לשחרר את כל המפלצות... אנחנו כמובן רוצים שהעסקה תהיה במחיר הכי נמוך, זה ברור. אני לא בשאיפה כאזרח ישראלי שאף אחד מהמפלצות האלה שיושבות אצלנו בכלא יצאו החוצה. אבל אם בשביל זה ויש לנו כבר אימהות שאומרות 'יש לי בן חטוף ובעל שנרצח. אם אתם תשחררו את המחבל שרצח את בעלי בשביל להביא את הבן שלי זה מחיר שאני מוכנה לשלם'. אז קודם כל יש את הדבר הזה והדבר השני: הוצאנו אנשים, שחררנו אנשים בגלעד שליט, למה לא שמרנו עליהם, לא שמנו עליהם עין, למה המשכנו לטפח אותם. כל הדברים האלה. אנחנו צריכים ללמוד את זה, זאת המסקנה מגלעד שליט. לשחרר, לשים עין וחלקם לרדוף עד יומם האחרון בכל מקום שלא ירגישו בטוחים, חד משמעית. ואת זה אנחנו אומרים למתנגדי העסקה.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">56:30</span>
                </div>
                <div class="content">
                    <p>איזה תגובות אתם מקבלים מהאנשים, מעם ישראל, כשאתה מדבר איתם על הנושאים האלה?</p>
                </div>
            </article>
            
            <article class="paragraph speaker-Chen Avigdori">
                <div class="paragraph-meta">
                    <span class="speaker-name">Chen Avigdori</span>
                    <span class="timestamp">56:36</span>
                </div>
                <div class="content">
                    <p>מה-8 באוקטובר, מה-7 באוקטובר למעשה, אין לי ספק בכלל שיש לנו עם נהדר, באמת. אני נפגש עם המון אנשים, נפגשתי עם אנשים שרק רצו לעזור לי בתקופת השבי של שרון ונועם. היו פה אנשים שבישלו לנו וניקו לנו ועזרו לנו כל דבר הכי קטן, רק שלא נתעסק עם הדברים האלה. כל האנשים שעוסקים בעניין החטופים והשבויים, בין אם זה במטה של רונן צור מטה המשפחות, בין אם זה במטה של גל הירש, כל האנשים האלה הם אנשים נפלאים ונהדרים. כולם מבינים את גודל השעה, מבינים את גודל האסון ומבינים שהם צריכים לעזור לנו בכל דרך שהם יכולים. חוץ מזה, אנשים שאני פוגש בצעדות, במחאות, במאהל, בבית ספר, אני עושה מלא הרצאות לבתי ספר ולחברות מסחריות, כולם הלב שלהם במקום הנכון. כולם, אני מדבר על כולם, אני לא אומר רובם. כולם רוצים את החטופים בחזרה. אחרי שיחה איתי כולם מבינים את ה-1+1 שעושה... שהתוצאה שלו זו עסקה ועכשיו. וכולם מבינים גם את הדילמות, אבל הם מבינים שהערך העליון של הציונות - סליחה על המילה, תמיד אני מתנצל שאני אומר ציונות אבל אין לי מה להתנצל - מטרת הציונות היא להקים בית בטוח לעם היהודי. ב-7 לעשירי היה פאק קטן בציונות, היה איזה שריטה, הייתה איזה הפקרה, היה משהו שלא עבד. ואנחנו... וכשאני אומר לכולם את העניין הזה שבלי החזרת החטופים, כלומר השבת האמון בין המדינה לאזרח, לא נוכל... לא תהיה לנו תקומה. ואנחנו צריכים תקומה אחרי הדבר שעשינו ואנשים מבינים שאנחנו יכולים לצמוח פה למקום חיובי. לי אישית יש המון יוזמות עם חברים חדשים שיש לי במגזר החרדי, כולל גיוס, כולל הכל, חוזה חדש. סליחה על המילים הגבוהות פה שאני קצת יצאתי מה... חוזה חדש בינינו לבין החרדים. כולם יודעים שאנחנו עם פול רגל על הגז, אבל ההנדברייק הזה שקוראים לו החטופים עד שלא נוריד אותו אי אפשר להתקדם קדימה. ואת זה מבינים כולם ומחמם את ליבי כל הזמן. אני רק נהיה יותר ציוני, יותר אוהב את המדינה ואת האנשים שבה ככל שאנחנו מתקדמים, ככל שאני פוגש יותר אנשים מכל המגזרים.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">59:15</span>
                </div>
                <div class="content">
                    <p>אז אולי לקראת סיום, מי מהמאזינים שלנו שעכשיו מקשיב לנו ורוצה לעזור, איך הוא עוזר?</p>
                </div>
            </article>
            
            <article class="paragraph speaker-Chen Avigdori">
                <div class="paragraph-meta">
                    <span class="speaker-name">Chen Avigdori</span>
                    <span class="timestamp">59:22</span>
                </div>
                <div class="content">
                    <p>קל מאוד מאוד מאוד. יש את כל הפרסומים של המטה שאפשר להצטרף לכל ה... יש את העצרות בכל מוצאי שבת. והנה אני גם קורא למאזינים שלך ובאמת בלי פחד, לנסות ליצור איתי קשר או בטוויטר או בוואטסאפ או איפה שהם רוצים, ואני אכוון אותם. הם רוצים לבוא לשמוע אותי נותן הרצאה - אהלן וסהלן. הם רוצים לשמוע מה הם יכולים לעשות בכיכר החטופים - מה שהם רוצים. בא לי לחבק את כולם ולכן אין לי בעיה להיות כל כך פתוח לכל מי שרוצה לעזור, לתת מזמנו, ממרצו, אהלן וסהלן שיפנה אלי.</p>
                </div>
            </article>
            
            <article class="paragraph speaker-Ran Levi">
                <div class="paragraph-meta">
                    <span class="speaker-name">Ran Levi</span>
                    <span class="timestamp">60:02</span>
                </div>
                <div class="content">
                    <p>אז אני מקווה לראות אותך גם שם פיזית בעצמי כשאני אגיע לאזורכם, ואני, אתה יודע, זה אני מניח שזה נו-בריינר בשמי ובשם כל המאזינים לאחל לכם שייגמר הסיוט הזה כמה שיותר מהר ונקבל את האנשים שלנו בחזרה.</p>
                </div>
            </article>
            
            <article class="paragraph speaker-Chen Avigdori">
                <div class="paragraph-meta">
                    <span class="speaker-name">Chen Avigdori</span>
                    <span class="timestamp">60:15</span>
                </div>
                <div class="content">
                    <p>אמן ואמן, תודה, בשורות טובות לכולם.</p>
                </div>
            </article>
            
        </div>
        
    
        
    
        
    
        
    
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>