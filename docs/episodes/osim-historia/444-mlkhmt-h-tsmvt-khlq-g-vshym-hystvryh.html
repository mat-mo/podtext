<!DOCTYPE html>
<html lang="en" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>444: מלחמת העצמאות, חלק ג' [עושים היסטוריה] - Podtext</title>
    <link rel="stylesheet" href="../../styles.css">
</head>
<body>
    <div class="container">
        <header>
            <a href="../../index.html" class="back-link">Back to Episodes</a>
            <h1>444: מלחמת העצמאות, חלק ג' [עושים היסטוריה]</h1>
            <p class="meta">Published on Sun, 27 Apr 2025 12:12:13 +0000</p>
        </header>

        <div class="player-container">
            <audio id="audio-player" controls>
                <source src="https://api.spreaker.com/download/episode/65765465/ep444_independance_war_part_3.mp3" type="audio/mpeg">
                Your browser does not support the audio element.
            </audio>
        </div>

        <div class="transcript-container" id="transcript">
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">00:00</span>
                </div>
                <div class="content">
                    <p>שלום וברוכים הבאים לעושים היסטוריה. פרק 444, מלחמת העצמאות, חלק ג'. שלום. לפני שנתחיל, הודעה קצרה למאזינים צפוניים. ב-12 במאי 2025 אני אגיע לבית נגלר בקרית חיים עם ההרצאה שלי 'עתיד האנושות בעידן הבינה המלאכותית'. איך יראו ערי העתיד? האם צפויות לנו אבטלה ותלטלות חברתיות? מה יקרה בעולם התוכנה, החינוך והרפואה ועוד שאלות מרתקות. פרטים נוספים ורכישת כרטיסים בקרו ב-ranlevi.co.il. נתראה.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">01:10</span>
                </div>
                <div class="content">
                    <p>בחודשים הראשונים שלאחר הכרזת האו"ם על תוכנית החלוקה בכ"ט בנובמבר 1947, דגלה הנהגת היישוב במדיניות של מגננה והכלה אל מול התקפותיהם של ערביי ארץ ישראל. כישלונה של המדיניות הזו, שבא לידי ביטוי במשבר השיירות במרץ 1948, הביא את ההנהגה בראשותו של דוד בן גוריון לשנות אסטרטגיה. השינוי הזה בא לידי ביטוי בתוכנית ד', רצף של מבצעים רחבי היקף שבמסגרתם השתלטו כוחות ההגנה על כמאה יישובים ערביים, יצרו רצף טריטוריאלי כמעט מלא על שטחי המדינה היהודית המיועדת והרחיקו את החזית מתל אביב ומחיפה. מדינות ערב לא ממש ששו להפעיל את צבאותיהן הסדירים כנגד היישוב היהודי בארץ. אלו היו צבאות צעירים יחסית, ללא ניסיון קרבי ממשי, והציוד שלהם היה ברובו מיושן, עודפים ממלחמת העולם הראשונה. מנהיגי מדינות ערב העדיפו להתערב במלחמה באופן עקיף, ולשם כך הם מימנו את צבא ההצלה של פאוזי קאוקג'י - כוח שהיה מורכב ברובו ממתנדבים מקרב ערביי ארץ ישראל ומדינות שכנות, שכפי שראינו בפרקים הקודמים, לא הצליח לעמוד מול כוחות ההגנה. התבוסה של הכוחות הפלסטיניים והלחץ הציבורי הגובר מצד אזרחיהן, לא הותירו למדינות הערביות ברירה. בראשית אפריל התכנסה הוועדה המדינית של הליגה הערבית והחליטה על פלישה של צבאות ערב הסדירים לארץ ישראל מיד עם סיום המנדט הבריטי ב-15 במאי.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">02:56</span>
                </div>
                <div class="content">
                    <p>ההחלטה הזו לא הפתיעה את דוד בן גוריון. ביוני 1945, כשנתיים וחצי לפני החלטת האו"ם, הוא נפגש בניו יורק עם קבוצה של יהודים בעלי ממון וכתב כך ביומנו: "אמרתי לנוכחים שאנחנו עתידים לעמוד בקרוב בפני כל צבאות ערב לאחר שהאנגלים יעזבו את הארץ, לפי שברור שבמוקדם או במאוחר הם יהיו מוכרחים לעזוב, באשר שגם היהודים וגם הערבים לא מסכימים למדיניותם.". אבל בעוד שבן גוריון הבין לאן נושבת הרוח, בצמרת ההגנה פספסו את התמונה המלאה. כך מספר לנו ההיסטוריון יואב גלבר, פרופסור אמריטוס באוניברסיטת חיפה.</p>
                </div>
            </article>
            
            <article class="paragraph speaker-פרופ' יואב גלבר">
                <div class="paragraph-meta">
                    <span class="speaker-name">פרופ' יואב גלבר</span>
                    <span class="timestamp">03:45</span>
                </div>
                <div class="content">
                    <p>בן גוריון, אחרי שחזר מהוועידה השנייה שהייתה עם ממשלת בריטניה בלונדון, הבין שהעסק הולך למלחמה. גם ההגנה הבינה, רק שההגנה חשבה שהעסק הולך לחזרה על מאורעות 36-39, ובן גוריון ראה מלחמה עם הצבאות הערביים הסדירים. ופה היה ביניהם פער גדול מאוד. הוא בסוף אפריל יצא קודם כל אל נופש בגלי כנרת לסדר את המחשבות, כמו שהיה מקובל עליו לקראת הכרעות גורליות. וכשהוא חזר הוא התחיל את מה שנקרא ה'סמינר של בן גוריון'. הוא מסוף אפריל עד תחילת מאי 1947 נפגש עם כל מי שהיה לו יד ורגל בענייני ביטחון ביישוב, החל מחברי המפקדה הארצית של ההגנה, חברי מטכ"ל ההגנה, מפקדי הפלמ"ח, מפקדי המחוזות של ההגנה. זה היה הממסד הפורמלי. אבל חוץ מזה הוא נפגש עם חבורה די מגוונת של קצינים שחזרו מהצבא הבריטי ועם כולם הוא דיבר: א' על מצב הכוח, ב' על מה הכוח צריך, ג' על איזה מין מלחמה מחכה לנו, וד' על מה צריך לעשות כדי להתכונן למלחמה. עכשיו, כשהוא מדבר על מלחמה, אז הוא חושב על מלחמה נגד הצבאות הערביים הסדירים. ואלה שחזרו ממלחמת העולם מבינים למה הוא מתכוון ומתייחסים לדברים אלה. צמרת ההגנה מבינה את השאלות שלו כמתייחסות להתמודדות עם הפלסטינים בנוסח המרד הערבי מוגבר, עם יותר מתנדבים מארצות חוץ, אולי עם פיקוד שיגיע מהארצות השכנות, עם יותר נשק שיגיע מהארצות השכנות, אבל הם לא חושבים במושגים של התמודדות עם הצבאות הערביים הסדירים, שגם ידוע להם עליהם כמעט אפס.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">06:36</span>
                </div>
                <div class="content">
                    <p>ארגון ההגנה קם בראשית שנות ה-20 כמענה לצורך בהגנה על היישובים היהודיים מפני ההתקפות של הערבים. בשנותיו הראשונות הוא היה ארגון מצומצם מאוד בהיקפו, חסר פיקוד מרכזי וכמעט ללא תקציבים משמעותיים. יותר מיליציה מקומית מאשר כוח מגן אמיתי. השינוי הגיע בעקבות מאורעות תרפ"ט, 1929. הפרעות האלימות והטבח ביהודי חברון וצפת הדגימו למנהיגי היישוב את הצורך הבוער בכוח הגנה מאורגן ומסודר. במקומות שבהם ההגנה הייתה מאורגנת ומסוגלת לעמוד על שלה, מרבית התקיפות של הפורעים נהדפו בהצלחה. בעקבות המאורעות אם כן, הוחלט להגדיל באופן משמעותי את תקציב ההגנה ולחזק את הארגון. הוקמה המפקדה הארצית, גוף אזרחי שייצג את הנהגת היישוב בארגון, ותחתיה פעל המטה הכללי שניהל את ההגנה במישור הצבאי והאופרטיבי. המרד הערבי הגדול בין השנים 1936 ו-1939 הוביל את ההגנה לעבור מהגנה סטטית להתקפה. הוקמו מספר יחידות התקפיות כדוגמת 'הנודדת', פלוגות הלילה ופלוגות השדה שביצעו פשיטות יזומות על כפרים ערביים ובהמשך הפכו לחיל השדה, החי"ש, של ההגנה. בזמן מלחמת העולם השנייה, כשהיה חשש שגרמניה הנאצית תכבוש את ארץ ישראל, הוקם הפלמ"ח ככוח צבאי סדיר ומאומן שאמור היה לנהל לוחמת גרילה כנגד הגרמנים. הסכנה הנאצית חלפה אבל הפלמ"ח לא פורק, אלא המשיך לפעול במחתרת תחת הנחיית הנהגת היישוב והיווה את חוד החנית של ההגנה. בשנים שלאחר מלחמת העולם, במסגרת המאבק כנגד הבריטים סביב סוגיית העלייה, הפגינה ההגנה יכולת מרשימה לתכנון וביצוע של מבצעי חבלה גדולים בהיקף ארצי, כמו למשל ליל הגשרים, שבו פוצצו כוחות ההגנה 11 גשרים בכל רחבי הארץ בפעולה משולבת ומתואמת.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">08:52</span>
                </div>
                <div class="content">
                    <p>אבל למרות ההתקדמות המרשימה הזו ביכולותיה, בן גוריון ידע שזה לא מספיק. ההגנה הייתה במהותה מחתרת ופעלה כמחתרת. לוחמיה היו מנוסים בפעולות פגע וברח, פשיטות ליליות וחבלה, אבל הם לא ידעו איך לכבוש עמדות מבוצרות של צבא סדיר, ואם הצליחו לכבוש אותן, לא ידעו איך להחזיק בהן לאורך זמן מול התקפות נגד. המסגרת המבצעית העקרונית הייתה מחלקה, כמה עשרות לוחמים לכל היותר, שהיו מצוידים בכלי נשק קלים בלבד. רוב הלוחמים האלה אפילו לא היו חיילים סדירים, הם גויסו אד הוק למבצע ספציפי כזה או אחר ושוחררו לבתיהם מיד לאחריו. לבן גוריון היה ברור שמיליציה שכזו, ככל שהייתה אפקטיבית בלוחמה כנגד כנופיות ערביות לא מאורגנות, לא מתאימה להתמודדות מול צבאות סדירים ומצוידים היטב.</p>
                </div>
            </article>
            
            <article class="paragraph speaker-פרופ' יואב גלבר">
                <div class="paragraph-meta">
                    <span class="speaker-name">פרופ' יואב גלבר</span>
                    <span class="timestamp">09:53</span>
                </div>
                <div class="content">
                    <p>הוא כינס את המפקדה הארצית של ההגנה ואמר להם: 'חברים, אם אתם חושבים שאתם מוכנים למשהו, אתם חיים בטעות. אתם מוכנים למה שהיה, אתם לא מוכנים למה שיהיה. ואם לא נהיה מוכנים למה שיהיה, תהיה פה קטסטרופה'. לא לקחו אותו יותר מדי ברצינות. הוא המשיך אחר כך בסדרה של פגישות, יותר עם הדרג המקצועי, פחות עם הדרג הפוליטי, שנועדו להכין את ההגנה לקראת מבחן הצבאות הערביים.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">10:31</span>
                </div>
                <div class="content">
                    <p>להגנה הייתה רשת חשאית של בתי מלאכה ומפעלים קטנים שייצרו משוריינים מאולתרים, נשק קל כמו תת-מקלעים מסוג סטן ואפילו תחמושת. אבל בן גוריון ידע שהתעשייה המחתרתית הזו, מרשימה ככל שתהיה, לא תוכל לתת מענה לתותחים, הטנקים והמטוסים של צבאות ערב הסדירים. על כן, מהרגע שקיבל בן גוריון את תיק הביטחון בסוכנות היהודית, הוא החל במאמצים קדחתניים לרכוש נשק וציוד שיאפשרו להפוך את ההגנה מאארגון מחתרתי לצבא סדיר. אבל כאן נתקל בן גוריון בבעיה. השאלה האם להיאבק בבריטים סביב סוגיית העלייה או לשתף איתם פעולה הייתה במוקד מחלוקת קשה ונוקבת בקרב מנהיגי היישוב במשך שנים, אבל כולם היו מודעים לחשיבותה של הסוגיה הזו ולאפשרות שמאבק אלים מול הבריטים יפרוץ בלית ברירה. מלחמה פוטנציאלית מול מדינות ערב, לעומת זאת, נתפסה בעיני רבים כאפשרות לא ריאלית. מעטים מאוד ביישוב האמינו שהאימפריה הבריטית באמת תהיה מוכנה לעזוב את ארץ ישראל ולוותר על היתרון האסטרטגי שבשליטה על צומת הדרכים החשוב הזה במזרח התיכון. היו אפילו מי שחשבו שכל הדיבורים של הבריטים על עזיבה אפשרית הם לא יותר מאשר תכסיס שנועד להפעיל לחץ על הנהגת היישוב ועל האו"ם כדי למנוע את קבלתה של תוכנית החלוקה. בן גוריון ידע שהסיכוי שהוא יצליח לגייס את התקציבים הגדולים שדרושים כדי להכין את ההגנה להתמודדות מול צבאות ערב נמוך מאוד, ואם הוא יחכה עד שתחושת הסכנה הקיומית תחלחל לתודעה הציבורית ותאפשר לו לדרוש תקציבים שכאלה, יכול להיות שזה יהיה מאוחר מדי. מכיוון שכך, בן גוריון ערך את ההכנות האלו מתחת לרדאר, תוך שהוא נשען בעיקר על סמכותו האישית והיכרותו עם בעלי תפקידים במוסדות הציוניים. אותה פגישה עם היהודים העשירים בניו יורק ב-1945 הייתה חלק מהמאמצים האלה. בן גוריון ביקש מהם וקיבל הבטחה לתרומה כספית משמעותית. הכסף הזה איפשר למהנדס חיים סלבין, ראש תעשיית הנשק המחתרתית של ההגנה, התע"ש, לרכוש בארצות הברית כ-2000 מכונות תעשייתיות לייצור כלי נשק שונים, הרכש הגדול ביותר של ההגנה עד אותו הזמן, והציוד שיהווה את הבסיס להקמתה של התעשייה הצבאית הישראלית בהמשך. בראשית אוקטובר של 1947 הורה בן גוריון לישראל גלילי, ראש המפקדה הארצית של ההגנה, לצאת לאירופה ולרכוש שם מטוסי קרב, ובמקביל להתחיל לגייס טייסים יהודים מנוסים מקרב יוצאי חילות האוויר של בעלות הברית במלחמת העולם.</p>
                </div>
            </article>
            
            <article class="paragraph speaker-פרופ' יואב גלבר">
                <div class="paragraph-meta">
                    <span class="speaker-name">פרופ' יואב גלבר</span>
                    <span class="timestamp">13:46</span>
                </div>
                <div class="content">
                    <p>באותה תקופה כולם היו בטוחים שגם אם תחליט בריטניה לעזוב את ארץ ישראל, להגנה יש די והותר זמן כדי להתכונן לכך. ההנחה המשותפת לבן גוריון ולכולם בתקופה ההיא של מאי-יוני 47 הייתה שתהיה תקופת מעבר או תקופת ביניים מסיום שלטון המנדט עד שיווצר פה המשטר החדש, מה שלא יחליטו עליו. וזה היה נכון בכל ההמלצות של ועדות חלוקה קודמות: ועדת פיל, ועדת מוריסון. והיה מקובל לחשוב שהמעבר יימשך כשנתיים. ולכן התוכנית שהוגשה לבן גוריון הייתה פרוסה על פני טווח של שנתיים, כאשר יקימו צבא של כמה חטיבות שיתבסס על יוצאי הצבא הבריטי עם אנשי החי"ש עם יחידות מיוחדות שיתבססו על הפלמ"ח, ויוכלו בשנתיים האלה להתארגן, להתאמן, לעשות אימוני הקמה, ובסוף השנתיים יהיה לנו צבא סדיר. עכשיו, כל ההתנהגות הנינוחה יחסית הזאת השתנתה בבת אחת בסוף ספטמבר 1947, כאשר שר המושבות הבריטי הכריז בדיון בעצרת האו"ם על הדו"ח של ועדת החלוקה ש'אתם באו"ם יכולים להחליט מה שאתם רוצים, אנחנו החלטנו לצאת מארץ ישראל וכמה שאפשר יותר מהר'. וזה הכניס את כל המערכות משני הצדדים, גם הצד הערבי וגם הצד היהודי, ללחץ אדיר. פתאום התברר שאין שנתיים תקופת מעבר וההתפרצות יכולה להתרחש אוטוטו. וקצב ההתכוננות גם היהודית וגם הערבית השתנה לגמרי.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">16:42</span>
                </div>
                <div class="content">
                    <p>מאמצי ההתחמשות של היישוב אם כן נכנסו להילוך גבוה. בריטניה וארצות הברית הטילו אמברגו על מכירת נשק לצדדים הלוחמים, אבל ברית המועצות, משיקוליה שלה, תמכה בהקמתה של המדינה היהודית. בינואר של 1948 נחתם חוזה רכש עם מפעלי סקודה בצ'כוסלובקיה, מדינה שהייתה אז מדינת חסות של הסובייטים. בתחילת אפריל הובטח משלוח הנשק הראשון לארץ מתחת לאפם של נציגי האו"ם שניסו לאכוף את האמברגו, וחודש לאחר מכן הגיע משלוח שני. עשרות אלפי הרובים, מיליוני הקליעים ואפילו 25 מטוסי קרב, גרסאות צ'כיות של מטוס המסרשמיט הגרמני המפורסם, היו חמצן לנשימה עבור כוחות היישוב שהיו זקוקים נואשות לכל רובה ולכל קליע. במקביל גם ההגנה עצמה עברה ארגון מחדש למבנה שהתבסס על 12 חטיבות: שבע חטיבות חי"ר של חיל השדה - גולני, גבעתי, כרמלי, אלכסנדרוני, עציוני, עודד וקרייתי; שתי חטיבות שריון, 7 ו-8, שהתבססו על שריוניות וטנקים ישנים שנרכשו או נגנבו מהבריטים; ושלוש חטיבות של הפלמ"ח - הראל, יפתח וחטיבת הנגב. בצידו השני של המתרס היו עסוקות גם מדינות ערב בהכנות שלהן. ב-30 באפריל, כשבועיים לפני הכרזת המדינה, התכנסו ראשי המטות הערביים ברבת עמון וסיכמו על הקמתו של כוח פלישה מיוחד שיכלול לא פחות מחמש דיוויזיות, חמש אוגדות, וינוהל על ידי מפקדה משותפת. על פי התוכנית, צבאות סוריה ולבנון יפלשו לארץ מצפון דרך אצבע הגליל וינועו לעבר טבריה וצפת; צבאות ירדן ועיראק יפלשו ממזרח לכיוון עפולה ונצרת, ואילו הצבא המצרי יעלה מסיני דרך רצועת עזה צפונה לעבר תל אביב. בפועל עם זאת, חוסר האמון בין המדינות הערביות השונות והאינטרסים המנוגדים שלהן הביאו לקריסת כל התוכניות לשיתוף פעולה עוד לפני שיצאו לפועל. המלך הירדני עבדאללה למשל, לא הסכים להעמיד את הלגיון הערבי שלו תחת פיקוד משותף כלשהו, והודיע שהוא מתכוון להתרכז אך ורק בכיבוש ירושלים והשטחים שהוקצו למדינה ערבית באזור המשולש: שכם, ג'נין וטולכרם. שאר מנהיגי ערב חשדו בעבדאללה ובצדק, שהוא שואף לנצל את המלחמה כדי להרחיב את הממלכה שלו. המלך פארוק המצרי, שגם לו היו שאיפות דומות, לא התכוון לוותר לירדנים על הבכורה. כתוצאה מכל הבלגן הזה, כשיצאה הפלישה לדרך ב-15 במאי, כל צבא ערבי פעל עצמאית בגזרה שלו, ללא תיאום עם שאר הצבאות. אבל למרות חוסר היכולת לעבוד בשיתוף פעולה, לכוחות הערביים היו עדיין מספר יתרונות משמעותיים על כוחות היישוב. הברור שביניהם היה שרק לצבאות ערב היו כלי נשק כבדים: טנקים, תותחים ומטוסים. בנוסף, ההתעקשות של בן גוריון שלא לפנות יישובים מבודדים, אפילו כאלה שסבלו מנחיתות טקטית ברורה, הכריחה את ההגנה לפרוס את כוחותיה הדלילים על פני קווי הגנה ארוכים מאוד. הצבאות הערביים לעומתם היו חופשיים לרכז את כוחותיהם בנקודות התורפה של קווי ההגנה האלה, היכן ומתי שרק רצו.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">19:26</span>
                </div>
                <div class="content">
                    <p>ב-15 במאי 1948, יום לאחר שהנציב הבריטי העליון עזב את נמל חיפה ובן גוריון הכריז על הקמתה של מדינת ישראל בתל אביב, פלשו צבאות ערב הסדירים לשטחי המדינה הצעירה. בצפון חצה הצבא הסורי את הגבול והשתלט על היישובים שער גולן ומסדה שמדרום לכנרת. משם המשיכו הסורים מערבה ותקפו את דגניה א' ודגניה ב'. חמישה תותחי 65 מילימטרים מיושנים מתוצרת צרפת, שהוברחו לארץ בקושי יממה לפני כן מתחת לשקי בצל וקופסאות שימורים של מיץ עגבניות, הובהלו בדחיפות לשדה הקרב. התותחים האלה היו כל כך עתיקים, עודפים ממלחמת העולם הראשונה, שעד מהרה דבק בהם הכינוי 'נפוליאונצ'יקים', כאילו הם היו שייכים לצבאו של נפוליאון בונפרטה 150 שנה קודם לכן. למרות זאת, וכנראה בעיקר בזכות אלמנט ההפתעה, הצליחה אש הארטילריה הדלה הזו לזרוע בהלה בקרב הסורים, שלרגע לא ציפו להיתקל בתותחים בצד היהודי. לעובדה הזו, יחד עם גבורתם של מגיני הדגניות שהצליחו לבלום טנק סורי ממש בשער הקיבוץ, בלמה את ההתקפה הסורית. הסורים נסוגו ולא חזרו לתקוף את עמק הירדן עד לסוף המלחמה. אבל צפונה משם, במשמר הירדן, התמונה הייתה עגומה יותר. המושבה, ששכנה באצבע הגליל לא רחוק ממחניים, ניצבה למרגלות רמת הגולן והייתה חשופה לחלוטין לתצפית ולאש סורית. למרות תגבורת של גדוד מחטיבת כרמלי, הצליחו הסורים להפתיע את המגינים ולהסתנן לתוך המושבה. בקרב הקשה נהרגו 14 לוחמים ו-39 נפלו בשבי. נפילתה של משמר הירדן, שעמדה ליד צומת דרכים חשוב, העמידה את הגליל העליון כולו בסכנת ניתוק משאר המדינה. לא רחוק משם, באזור מלכיה שעל גבול לבנון, ניהלו כוחות חטיבת יפתח של הפלמ"ח סדרה של קרבות מרים מול כוחות צבא ההצלה של פאוזי קאוקג'י והצבא הלבנוני הסדיר. מלכיה החליפה ידיים מספר פעמים בין הצדדים, אבל בסופו של דבר נפלה לידי הלבנונים. למעלה מ-30 לוחמי פלמ"ח איבדו את חייהם בקרבות הקשים. הצבא העיראקי פלש לארץ מדרום לטבריה ואז פנה דרומה לאזור השומרון, שם תקף את קיבוץ גשר שבעמק הירדן ואת ראש העין. הפיקוד הישראלי, שחשש שהעיראקים יצליחו לבתר את עמק יזרעאל ולהתקדם לכיוון נתניה, הורה לחטיבת כרמלי לתקוף את הכוחות שהתבססו בג'נין. המתקפה הישראלית נכשלה כישלון חרוץ. 50 לוחמים נהרגו ולמעלה מ-80 נפצעו.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">22:23</span>
                </div>
                <div class="content">
                    <p>מדרום הזרימו המצרים לנגב כוח עצום, לא פחות מארבע חטיבות, כ-10,000 חיילים, שצמחו בהמשך לכדי 50,000 איש, שנעו בשתי זרועות: אחת שהתקדמה לאורך החוף מרצועת עזה צפונה, ושנייה שנעה במזרח בציר ההר לעבר ירושלים. מטרתם של המצרים הייתה כפולה: לנתק את הנגב מהמדינה החדשה ולהתלכד עם שאר הכוחות הערביים ליצירת טבעת חנק סביב תל אביב. כדי להבטיח את קווי האספקה הארוכים שלהם, תקפו המצרים את היישובים היהודיים שנקרו בדרכם. קיבוץ נירים בדרום רצועת עזה הותקף כבר למחרת הכרזת המדינה. 42 חברי הקיבוץ לחמו בגבורה יוצאת דופן והצליחו להדוף את ההתקפה המצרית במחיר של שמונה הרוגים. אנשי קיבוץ יד מרדכי, כמה עשרות קילומטרים צפונה משם, לא היו כה ברי מזל. במשך חמישה ימים תמימים עמדו מגיני הקיבוץ בפני הסתערויות חוזרות ונשנות של חיל הרגלים המצרי, הפגזות ארטילריות כבדות והפצצות מהאוויר. 26 ממגיני הקיבוץ נהרגו ו-35 נפצעו. גבורתם של אנשי יד מרדכי הפכה לאחד הסמלים המובהקים של עמידת היישובים היהודיים במלחמת העצמאות, אבל לבסוף, כשנזלה כמעט כל התחמושת שהייתה בידיהם, לא נותרה למגינים ברירה אלא לנטוש את הקיבוץ בחסות החשכה. יד מרדכי נפלה לידי המצרים ב-24 במאי, וכשבועיים לאחר מכן, ב-7 ביוני, נפל גם קיבוץ ניצנים צפונית לאשקלון.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">24:12</span>
                </div>
                <div class="content">
                    <p>בשבועיים הראשונים של הפלישה, הכוח המצרי כמעט ולא נתקל בשום התנגדות מאורגנת מצד כוחות ההגנה. חטיבת הנגב שהייתה אמורה לבלום את הפולשים הייתה מפוזרת על פני כמעט 30 יישובים שונים ברחבי הנגב וכוחותיה הדלילים לא היו מסוגלים לעמוד מול הצבא המצרי הסדיר. גם חטיבת גבעתי שהייתה ערוכה צפונה לאזור לא הייתה מוכנה להתמודדות שכזו, ולרבים מלוחמיה אפילו לא היה עדיין נשק אישי. הפעולה המשמעותית היחידה של כוחות היישוב כנגד המצרים באותם שבועיים ראשונים הייתה דווקא של חיל האוויר הצעיר.</p>
                </div>
            </article>
            
            <article class="paragraph speaker-קריין (ארכיון)">
                <div class="paragraph-meta">
                    <span class="speaker-name">קריין (ארכיון)</span>
                    <span class="timestamp">24:52</span>
                </div>
                <div class="content">
                    <p>בזמן הקצר ביותר קמו לנו מומחים לטיפול במכונות המסובכות של האווירונים. על הטייסים לבדוק בראשונה את מפת הדרך האווירית ולקבל הוראות אחרונות ממפקדם על מטרת טיסתם.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">25:09</span>
                </div>
                <div class="content">
                    <p>כפי שציינתי, במשלוחי הנשק מצ'כוסלובקיה הגיעו גם כמה עשרות מטוסי תקיפה מדגם 'אוויה', הגרסה הצ'כית למסרשמיט הגרמני המפורסם. קבוצה של טייסים יהודים, רובם מתנדבים מחו"ל בעלי ניסיון קרבי ממלחמת העולם, יצאו לצ'כיה כדי ללמוד על המטוסים האלה ולהתאמן עליהם.</p>
                </div>
            </article>
            
            <article class="paragraph speaker-קריין (ארכיון)">
                <div class="paragraph-meta">
                    <span class="speaker-name">קריין (ארכיון)</span>
                    <span class="timestamp">25:28</span>
                </div>
                <div class="content">
                    <p>אנשי כנפי הפלדה האמיצים והעליזים הפכו מגולשי דאונים לטייסים מנוסים. הם אשר הראו את נחת זרועם מעל ברלין הנאצית. כיום הם הולמים בשמי בירות ערב: דמשק, רבת עמון וקהיר. יגדילו חילם ויאדירו.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">25:52</span>
                </div>
                <div class="content">
                    <p>בינתיים בארץ, חיל האוויר המצרי חולל שמות בתל אביב. כבר למחרת הכרזת העצמאות תקפו את תל אביב שני מפציצים מצריים מלווים במטוסי קרב. מנחת שדה דוב הופצץ ושלושה מטוסים של חיל האוויר הצעיר נפגעו על הקרקע. בשבועות הבאים ערכו המצרים כמה וכמה התקפות כנגד האוכלוסייה האזרחית, שהקשה שבהן הייתה הפצצה של התחנה המרכזית בתל אביב בשעות אחר הצהריים, כשהתחנה הייתה הומה אדם. 41 אזרחים נהרגו ומאות נפצעו. כשהגיעה לצ'כוסלובקיה השמועה אודות ההפצצות הקשות בתל אביב, הודיעו הטייסים למדריכיהם הצ'כים שהם מפסיקים את הקורס וחוזרים מיד לארץ. המדריכים ניסו לשכנע אותם להישאר, שהרי הטייסים הישראלים אפילו לא הספיקו להתאמן בתקיפות מהאוויר, אבל הטייסים ענו להם שהם מתכוונים לעשות את האימונים האלה 'על רטוב' ושבו בבהילות ארצה. ב-29 במאי המריאו ארבעה מטוסי אוויה מבסיס עקרון, היום תל נוף, למה שהייתה התקיפה הראשונה בהיסטוריה של חיל האוויר הישראלי. את הכוח הוביל לו לנארט, טייס יהודי אמריקאי ששירת כטייס קרב בחיל הנחתים במלחמת העולם. לנארט סיפר מאוחר יותר על תחושותיו בדרך לתקיפה.</p>
                </div>
            </article>
            
            <article class="paragraph speaker-לו לנארט (אנגלית)">
                <div class="paragraph-meta">
                    <span class="speaker-name">לו לנארט (אנגלית)</span>
                    <span class="timestamp">27:17</span>
                </div>
                <div class="content">
                    <p>I was born to be here, that precise minute of history, to help secure Israel.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">27:29</span>
                </div>
                <div class="content">
                    <p>ארבעת המטוסים תקפו את הטור המצרי המתקדם בתותחים ובפצצות. אחד מהם הופל וטייסו, אדי כהן מדרום אפריקה, נהרג. ישנה סברה רווחת שהתקיפה האווירית הפתיעה וזעזעה את המצרים עד כדי כך שהיא זו שגרמה להם לעצור את ההתקדמות שלהם צפונה. סברה אחרת מייחסת את העצירה של המצרים דווקא לחבלנים של חטיבת גבעתי שפוצצו את הגשר מעל נחל לכיש, גשר שמוכר לנו היום בשם 'גשר עד הלום'. האמת כנראה שונה לגמרי. למרות גבורתם הבלתי מעורערת של הטייסים, לתקיפה האווירית הייתה השפעה מעשית זניחה על הכוח המצרי. גם הגשר ההרוס לא היווה מכשול משמעותי. חיל ההנדסה המצרי היה מסוגל בהחלט להקים גשר חלופי או למצוא מעקף. בפועל, הצבא המצרי עצר מדרום ליבנה רק מכיוון שזו הייתה התוכנית המקורית שלו לשלב הזה של הפלישה. האיום המצרי כן לא הוסר. בשלהי חודש מאי נשלחו שתי פלוגות של גבעתי לפשוט על הכוח המצרי באזור גשר עד הלום, אבל הן נהדפו. יומיים לאחר מכן תקף את המצרים כוח משולב של חטיבות גבעתי והנגב במה שחונה 'מבצע פלשת'. גם המתקפה הזו התנפצה על המערך המצרי המשוריין ונהדפה במחיר כבד של כמעט 50 הרוגים ישראלים.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">29:01</span>
                </div>
                <div class="content">
                    <p>כל הכישלונות הצורבים האלה בקרבות הבלימה בחזיתות השונות הפכו את החודש הראשון של המלחמה לחודש הקשה והמדמם ביותר שידעה ישראל במלחמת העצמאות כולה. אבל החזית שהכי הטרידה את דוד בן גוריון הייתה החזית המרכזית, ובעיקר גורלה של ירושלים. הוא אמר: "ערכה של ירושלים לא ניתן להימדד ולא להישקל ולא להיספר, כי אם יש לארץ נשמה, הרי ירושלים נשמתה של ארץ ישראל. המערכה על ירושלים היא מכרעת ולא מבחינה צבאית בלבד.". מיד לאחר הכרזת המדינה, עם יציאת הכוחות הבריטיים מהארץ, מיהרו כוחות ההגנה להשתלט על מבנים חשובים ואזורים אסטרטגיים בירושלים המערבית. במקביל כוחות ערביים מקומיים תפסו עמדות בחלק המזרחי של העיר. כוחות הלגיון הירדני, כפי שמספר לנו פרופסור גלבר, נותרו בשלב הזה מחוץ למשחק.</p>
                </div>
            </article>
            
            <article class="paragraph speaker-פרופ' יואב גלבר">
                <div class="paragraph-meta">
                    <span class="speaker-name">פרופ' יואב גלבר</span>
                    <span class="timestamp">30:04</span>
                </div>
                <div class="content">
                    <p>עבדאללה לא התכוון לתקוף את המדינה היהודית. היו המגעים, הביקור המפורסם של גולדה שהוא אמר לה 'תראי, עכשיו אני חלק מקואליציה והכל ואני חייב לצאת למלחמה', אבל בפועל הוא רצה להשתלט על הגדה. הוא הבין שהגליל המערבי שהיה צריך להיות חלק מהמדינה הערבית רחוק מדי ורצועת עזה רחוקה מדי. עכשיו, ב-18 במאי, שלושה ימים אחרי הפלישה, כל הצבאות ערב כבר היו מסובכים בלחימה. רק הלגיון עוד לא ראה יהודי אחד וכולם צועקים לו 'אתה תבוא לעזור, אנחנו תקועים'. באותו יום הפלמ"ח פורץ את שער ציון. בירושלים קמה בהלה בצד הירושלים העתיקה, בהלה בצד הערבי, וצועקים למלך גוואלט. ואז הלגיון יורד מרמאללה ונכנס לירושלים המזרחית.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">31:05</span>
                </div>
                <div class="content">
                    <p>כוחות ההגנה ברובע היהודי הצליחו להקים עמדות ולהזרים למקום תגבורות דרך שער ציון שנפרץ, אבל הלגיון הירדני, שהיה הכוח הצבאי החזק, המאומן והמצויד ביותר מבין כל צבאות ערב, היה יריב קשה מדי עבור מגיני הרובע. בימים הבאים הצליחו הכוחות הירדניים להשתלט על עוד ועוד שטחים בעיר העתיקה, תוך שהם מבתרים את מערך ההגנה היהודי. לבסוף ב-28 במאי, אחרי קרבות מרים שבהם נהרגו 69 לוחמים יהודים ו-129 נפצעו, נכנעו מגיני הרובע בפני הלגיון.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">31:52</span>
                </div>
                <div class="content">
                    <p>בן גוריון ידע שהמפתח להצלתה של ירושלים טמון ביכולת להזרים אליה כוחות תגבור נוספים מהשפלה, ואת זה אפשר היה להשיג רק באמצעות הדרך הראשית שחיברה בין תל אביב לירושלים. על הכביש החשוב הזה, שלא היה לו שום נתיב עוקף באותם ימים, חלש רכס לטרון, שרשרת של גבעות רמות שניצבו כ-15 קילומטרים מערבית לירושלים. בגלל חשיבותו האסטרטגית, אזור לטרון היה מוקד לקרבות רבים עוד מימי קדם, ובין המצביאים שנלחמו עליו אפשר למנות את יהושע בן נון ואת יהודה המכבי. גם הבריטים זיהו את חשיבות המקום ובעקבות המרד הערבי הגדול הם הקימו בלטרון מצודה גדולה ובה תחנת משטרה. כשהעזבו הבריטים את הארץ ב-15 במאי, נותרה מצודת לטרון נטושה וריקה מאדם. כוחותיו של פאוזי אל קאוקג'י שהיו אמורים לשלוט בגזרה הזו היו עדיין בסוריה, והלגיון הירדני הוא היה עסוק בירושלים ובאזור המשולש. ההגנה הייתה יכולה להשתלט על המצודה ללא שום התנגדות, פשוט להיכנס פנימה ולכבוש אותו. אבל המידע המודיעיני על נטישת הבריטים הגיע לפיקוד מאוחר מדי ואיש לא היה מודע להזדמנות הזו. ב-17 במאי תפסו כוחות הלגיון הירדני את המצודה הריקה והקימו בלטרון מערך הגנה שכלל תותחים, מרגמות ושריוניות.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">33:24</span>
                </div>
                <div class="content">
                    <p>בינתיים מצבה של האוכלוסייה היהודית בירושלים הלך והחמיר מיום ליום. הלגיון הירדני הפגיז את השכונות היהודיות ללא רחם ומספר הנפגעים הלך וגדל. גם מצוקת הרעב החריפה. המזון שהובא לעיר בשיירות הגדולות אחרי מבצע נחשון הלך ואזל במהירות, בין היתר בגלל ניהול כושל של חלוקת האספקה. כך כתב איש הסוכנות היהודית בירושלים למנהליו בסוף חודש מאי: "גם לאחר שכבר החלו להביא מלאי בשיירות, תחת מטר יריות ותוך אבדות בנפש, לא דאגו למרות ציבורית מלאה על המובא, אלא השאירו את הטיפול בידי הסוחרים הרגילים וסמכו על מקצועיותם ויושרם. כמובן שחלק ניכר של המלאי, מזון יקר וחשוב, הלך לאיבוד מחוסר טיפול מתאים. טונות של מרגרינה התקלקלו וכן עשרות טונות של תפוחי אדמה נרקבו במחסנים, וחלק נעלם ומופיע עתה בשוק השחור.". רבני היישוב בירושלים שלחו מברק בהול לבן גוריון עם קריאה נואשת לעזרה: "היישוב על סף טבח. בשם האוכלוסייה קריאת עזרה נואשת. הרובע תחת מטר יריות ופגזים. זעזעו את המוסדות העליונים ואת העולם כולו והצילו אותנו.". בפיקוד העליון של ההגנה התנהל ויכוח נוקב האם כדאי וניתן בכלל לכבוש ולהשתלט על הדרך המובילה לירושלים. כל יחידות ההגנה היו מתוחות עד הקצה בניסיון לבלום את הפלישה הערבית בשאר החזיתות, וגם אם תצליח ההגנה להשתלט על הכביש, טענו חלק מהמפקדים, הצורך להמשיך ולהחזיק במשלטים השונים יחייב הקצאת כוחות גדולה מדי, הקצאה שתבוא על חשבון הגזרות האחרות. אבל בן גוריון היה נחרץ. חייבים לפתוח את הדרך לירושלים ויהי מה, גם במחיר של הסתת כוחות חיוניים מגזרות אחרות.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">35:43</span>
                </div>
                <div class="content">
                    <p>המשימה של כיבוש משלטי לטרון הוטלה אם כן על חטיבה 7, חטיבה שהוקמה בחיפזון שבוע קודם לכן והייתה מורכבת מערב רב של לוחמים ברמות הכשרה שונות: מאנשי מערך ההדרכה של הפלמ"ח ועד עולים חדשים, פליטי שואה, שזה עתה ירדו מהאוניות ובקושי דיברו עברית. על האופן החפוז והמאולתר שבו הוקמה החטיבה יכול להעיד סיפורו של שלמה שמיר, מפקד החטיבה, על האופן שבו הוא גייס את קציני המטה שלו: "למעשה מעון המטה היה במכונית שהועמדה לרשותי ואשר נעה בין המטכ"ל ובין מקום ראשית ריכוז החטיבה. לדוגמה, כיצד הושגו קציני המטה. באחד מהם נתקלתי בלובי ברחוב, בקרבת מעון המטכ"ל. עצרתי את המכונית, הכנסתיו פנימה והצעתי לו לנסוע עמי ולקבל את התפקיד.". לוחמי החטיבה, כ-1450 במספר, התרכזו להתארגנות במחנה תל ליטוינסקי, היום תל השומר. אבל כעבור שלושה ימים הם נאלצו להתפנות ממנו בבהילות בחשש להפצצה של חיל האוויר המצרי. שלא במפתיע, הבלגן חגג. הנשק לא חולק בצורה מסודרת ולכל שמונה חיילים הייתה רק מימיה אחת. יגאל ידין, ראש אגף המבצעים במטכ"ל והרמטכ"ל בפועל, קיבל דיווחים על קשיי ההתארגנות וירד לשטח לבדוק את המצב בעצמו. כשהוא הבין את חומרת הבעיה, הוא ביקש מבן גוריון לדחות את הפעולה בכמה ימים לפחות כדי לאפשר לחטיבה להתארגן כראוי. אבל בן גוריון התעקש. במברק שהוא שלח לשלמה שמיר הוא הורה לו: "עליך לבצע את תפקידך בכל מחיר."</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">37:41</span>
                </div>
                <div class="content">
                    <p>תנאי השטח בלטרון העניקו יתרון ברור ללגיון הירדני המבוצר. היה ברור שהסיכוי היחיד להצלחה טמון בהפתעה. על כן תוכנן מבצע הכיבוש שקיבל את השם 'מבצע בן נון' להתבצע בלילה. אלא שהכוחות לא הספיקו להתארגן בזמן. כפי שהעיד שלמה שמיר מאוחר יותר: "חלק מהאנשים קיבלו את נשקם באוטובוסים בדרך לפעולה, ותוך כדי הנסיעה ניקוהו מן השמן שעוד היה ברובים.". ההתקפה אם כן החלה רק ב-4 לפנות בוקר, ונפתחה בהרעשה ארטילרית של שני תותחי נפוליאונצ'יק שהובאו במיוחד למשימה. לרוע המזל, הפגזים שירו התותחים המיושנים האלה היו קטנים וחלשים מכדי לגרום נזק ממשי למערך ההגנה הירדני. במקום זאת, הם רק התריעו בפני הירדנים על ההתקפה הממשמשת ובאה וחיסלו את יתרון ההפתעה. הירדנים זיהו את הכוחות הישראליים המתקדמים ופתחו עליהם באש כבדה. כך תיאר את ההתרחשות אחד מקציני הלגיון.</p>
                </div>
            </article>
            
            <article class="paragraph speaker-קצין לגיון (ארכיון)">
                <div class="paragraph-meta">
                    <span class="speaker-name">קצין לגיון (ארכיון)</span>
                    <span class="timestamp">38:50</span>
                </div>
                <div class="content">
                    <p>פטרולי הסיור שלנו גילו את התוקף וירו רקטות אזהרה כמוסכם. כאן החלה הארטילריה הירדנית בפעולה. סוללה אחת החלה להפגיז ולרתק את הכוח המתקדם ללטרון. בהתאם להוראותיו של קצין התצפית, כיוונה סוללת התותחים השנייה את בגזיה לעמדות הארטילריה של האויב ושיתקה אותן תוך דקות ספורות. כשנדמו קולות תותחיהם, החלו היהודים להתקדם לעבר לטרון ולעבר החורשות שמקיפות את המנזר הצרפתי. האויב התקדם עד כי הגיע למרחק 100 מטרים מן העמדות. כאן נפתחה עליו אש תופת ממקלעים, ממרגמות ומנשק קל. עליית השחר אפשרה לנו לגלות את ריכוזי היהודים ומיד נפתחה עליהם אש תותחים כבדה והפיצה אותם לכל רוח.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">39:43</span>
                </div>
                <div class="content">
                    <p>בשעה 11 בבוקר, כשהיה ברור שאי אפשר לחדור את מערך ההגנה הירדני, ניתנה פקודת הנסיגה. הכישלון בלטרון עלה לחטיבה 7 ביוקר: 74 הרוגים ולמעלה מ-100 פצועים.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">40:05</span>
                </div>
                <div class="content">
                    <p>המכה שספגה חטיבה 7 הייתה כואבת, אבל בן גוריון לא ויתר. הצורך לפרוץ את הדרך לירושלים הנצורה לא רק שלא פחת, אלא אפילו התעצם בגלל החשש שהכוחות המצריים שמתקדמים מדרום יצליחו לחבור אל הלגיון הירדני בלטרון. כבר למחרת היום החלו ההכנות לניסיון כיבוש שני של המצודה. כלקח מהכישלון הקודם, הפעם נערכו תצפיות מודיעיניות מסודרות יותר, וכוחות חטיבה 7 תוגברו בגדוד מחטיבת גבעתי ומספר משוריינים וזחל"מים. על חלק מהזחל"מים הותקנו להביורים, מתוך מחשבה שיוכלו 'לטהר' במירכאות את העמדות של הלגיון. מבצע 'בן נון ב' אם כן, ניסיון הכיבוש השני, היה הפעם הראשונה שבה עשו כוחות ההגנה שימוש נרחב יחסית בכלים משוריינים, ולכן מקובל לראות בו את הפעולה המבצעית הראשונה של מה שעתיד להפוך לחיל השריון הישראלי. אבל גם השריוניות האלו לא עזרו. אמנם הכוחות המסתערים הצליחו לשמור על יתרון ההפתעה, לחדור את טבעת ההגנה החיצונית ואפילו לפרוץ לחצר הפנימית של המצודה, אבל כוחות התגבור הרגליים שהיו אמורים להגיע מיד אחריהם ולטהר את המבנה לא הצליחו לחבור אל הכוח הפורץ בזמן, והפורצים נותרו חשופים לאש התותחים והמרגמות הירדני. פגז ירדני פגע ישירות באחד הזחל"מים וגרם לאבדות כבדות, ולמפקדים לא נותרה ברירה אלא להורות שוב על נסיגה. הכישלון השני בלטרון עלה להגנה בעוד 49 הרוגים ועשרות רבות של פצועים.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">41:52</span>
                </div>
                <div class="content">
                    <p>בינתיים מאחורי הקלעים החלו גלגלי הדיפלומטיה הבינלאומית לצבור תאוצה. הרוזן פולקה ברנדוט, דיפלומט שוודי ממשפחת המלוכה שמונה על ידי האו"ם כמתווך בין היהודים והערבים, החל במאמצים להשיג הפסקת אש. ברנדוט היה דמות מוכרת ומוערכת מאוד בזירה הבינלאומית והצליח להשיג את הסכמתן של מדינות ערב להפוגה בלחימה שהייתה אמורה להיכנס לתוקפה ב-11 ביוני. הידיעה על ההפוגה הקרבה הלחיצה את בן גוריון עוד יותר. הוא חשש שאם ההפוגה תחל מבלי שתיפתח הדרך לירושלים, גורל העיר הנצורה יהיה נתון לחסדי הלגיון הירדני. הוא דחק בפיקוד ההגנה לנסות פעם נוספת לכבוש את מצודת לטרון לפני כניסת ההפוגה לתוקף. חטיבה 7 הפגועה והשחוטה כבר לא הייתה מסוגלת לרכז את הכוח הדרוש למבצע נוסף ולכן הוטלה המשימה הזו על חטיבות הראל ויפתח של הפלמ"ח. מבצע 'יורם', ניסיון הכיבוש השלישי של לטרון, היה הקרוב ביותר להצלחה. הפעם, כלקח מהכישלונות הקודמים, הוחלט שלא להסתער ישירות על המצודה אלא לכבוש קודם כל שני משלטים חשובים שחלשו עליה ממזרח. התוכנית הייתה הגיונית, אבל לרוע המזל טעות בניווט בשטח בלילה גרמה לכך שהכוח שהיה אמור לתקוף משלט אחד תקף בטעות את המשלט השני, והבלבול והעיכוב אפשרו לירדנים להתאושש ולהדוף את המתקפה. גם המבצע הזה נכשל במחיר של 15 הרוגים נוספים. בדיעבד דיווחי המפקדים הירדנים מהשטח מלמדים שמערך ההגנה הירדני בלטרון היה ממש על סף התמוטטות ואלמלא אותה טעות אומללה בניווט, כנראה שהלגיון היה נאלץ לסגת מהמתחם כולו. שעון החול אזל וההפוגה נכנסה לתוקפה ב-11 ביוני, כשהירדנים עדיין מחזיקים בלטרון. בהמשך המלחמה נעשו עוד שני ניסיונות לכבוש את המתחם, אבל לטרון נותרה בידיים ירדניות עד למלחמת ששת הימים.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">44:08</span>
                </div>
                <div class="content">
                    <p>אבל דווקא בין הכישלונות הצורבים האלה בקרבות של לטרון הופיעה נקודת אור בלתי צפויה. בשלהי חודש מאי, בערך בזמן שבו נערך ניסיון הכיבוש הראשון של לטרון, הגיעו לידי מפקדת ההגנה מספר דיווחים על דרך עפר לא מוכרת ולא מסומנת במפות שמובילה מאזור קיבוץ חולדה שבשפלה מזרחה לכיוון ירושלים. על פי גרסה אחת מי שגילו את הדרך היו שלושה לוחמי פלמ"ח מחטיבת הראל שיצאו לסיור רגלי. על פי גרסה אחרת היו אלה דווקא לוחמי גבעתי. כך או כך, שני צוותי סיור יצאו לבחון את הדיווחים - אחד מחולדה מזרחה והשני מירושלים מערבה. הצוותים שלא היו מתואמים ביניהם נפגשו במפתיע באמצע הדרך והוכיחו שאכן ישנה דרך חדשה ונסתרת שבאמצעותה אפשר אולי להעביר אספקה לירושלים ולעקוף את לטרון. אמנם הדרך החדשה הזו עברה לא רחוק מהמערך הירדני, אבל התוואי שלה היה נסתר מעיני הלגיון בגלל תנאי השטח ההרריים. רק שני כפרים ערביים, בית ג'יז ובית סוסין, חלשו על הנתיב הזה ואיימו על התנועה בו. אבל כאן שיחק המזל לידי הישראלים. במהלך התקפה הראשונה על לטרון לוחמים ערביים שיצאו משני הכפרים האלה תקפו את אגפו של הכוח הישראלי, וכדי לנטרל את האיום הזה לקראת ההתקפה השנייה הוחלט לכבוש את שני הכפרים. בית ג'יז ובית סוסין נכבשו בהתקפות ליליות בין ה-25 וה-28 במאי וכך, מבלי שהתכוונו לכך, הבטיחו כוחות ההגנה את הנתיב של הדרך החדשה - דרך שזכתה עד מהרה לכינוי 'דרך בורמה', על שם נתיב אספקה הררי ומפותל ששימש את בעלות הברית במלחמת העולם השנייה כדי להעביר אספקה לצבא הסיני הלאומי שלחם ביפנים.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">46:12</span>
                </div>
                <div class="content">
                    <p>הייתה רק בעיה אחת. מתוך עשרת הקילומטרים של דרך בורמה, קטע אחד באורך של כשני קילומטרים היה תלול ומכוסה סלעים ולא היה עביר לכלי רכב. מכיוון שכך משלוח האספקה הראשון לירושלים דרך דרך בורמה היה מבצע מורכב למדי. ג'יפים הובילו את האספקה מחולדה עד לקצה הדרך הבלתי עבירה, סבלים שהובאו מתל אביב וירושלים סחבו את השקים והארגזים על גבם ונשאו אותם לאורך שני הקילומטרים הקשים אל הצד השני, ושם המתינו להם משאיות ריקות שהגיעו מירושלים. במקביל החלו מהנדסים צבאיים ואנשי חברת סולל בונה במאמץ קדחתני להכשיר את דרך בורמה למעבר כלי רכב. העבודה נעשתה מסביב לשעון ולעתים תחת הפגזות של תותחי הלגיון הירדני שניסו לשבש את המאמץ. ב-10 ביוני, יממה אחת בלבד לפני כניסתה של הפסקת האש לתוקף, הושלמה המלאכה ושיירת המשאיות הראשונה עשתה את דרכה בדרך בורמה החדשה והביאה אספקה חיונית לירושלים. ובכך הוסר איום המצור מעל העיר והיישוב היהודי בה ניצל.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">47:31</span>
                </div>
                <div class="content">
                    <p>ההפוגה בלחימה שנכנסה לתוקפה למחרת הגיעה למדינת ישראל הצעירה בדיוק בזמן. אמנם צבאות ערב עדיין היוו איום משמעותי, אבל כעת ניתנה למטכ"ל הזדמנות לארגן מחדש את הכוחות, לקלוט את הנשק שהמשיך לזרום מחו"ל ולהתכונן להמשך הלחימה. גם פריצתה של דרך בורמה והצלת ירושלים היוו זריקת עידוד מוראלית משמעותית ליישוב היהודי כולו. אבל הרחק מעבר לאופק, במרחבי הים התיכון, התפתחו צרות מסוג שונה לגמרי. צרות פנימיות שהיו מסוכנות לא פחות ויש מי שיאמרו אף מסוכנות הרבה יותר מהאיום שהציבו צבאות ערב. בדיוק באותו היום שבו נכנסה ההפוגה לתוקפה, יצאה מנמל בדרום צרפת אוניית משא קטנה. על סיפונה היו כ-900 עולים חדשים, רובם ניצולי שואה, וגם מטען גדול של נשק ותחמושת. האנשים שארגנו את רכש הנשק היו בטוחים שהם מעלים תרומה מכרעת למאמץ המלחמתי של המדינה הצעירה. הם לא תיארו לעצמם שכאשר תתקרב האונייה אל חופי תל אביב, קבלת הפנים שהיא תקבל תהיה שונה בתכלית ממה שציפו. שמה של האונייה הזו היה 'אלטלנה'. סיפורה של האלטלנה, המאבק המר בין דוד בן גוריון ומנחם בגין על דמותה ואופייה של המדינה החדשה והקרבות שהביאו את מלחמת העצמאות לסיומה - כל אלה יעמדו במרכז הפרק הבא, חלקה הרביעי והאחרון של הסדרה על מלחמת העצמאות.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">49:35</span>
                </div>
                <div class="content">
                    <p>זהו, עד כאן. תודה על ההאזנה. האמת שאין לי יותר מדי דברים חדשים ומסעירים לספר לכם הפעם ותכלס זה דבר טוב כי החודשים האחרונים עם כל המכירה של החברה היו די עמוסים ומלאים בעבודה אז קצת שקט זה דבר טוב. אני רק אעדכן שעשיתי עיצוב מחדש משמעותי של אתר הבית האישי שלי ranlevi.co.il ובשבועות הבאים אני מתכוון להעלות אליו המון תכנים חדשים, אז אם בא לכם להעיף מבט ואולי לתת לי פידבק והצעות לשיפור, אתם מוזמנים. כתמיד, אם אתם אוהבים את התוכנית ורוצים לתמוך בה, אתם יכולים להזמין אותי להרצאה אצלכם בארגון, בחוג בית או באירוע פרטי. פירוט מלא של ההרצאות וטופס צור קשר תמצאו באתר ranlevi.co.il ואתם יכולים לתפוס אותי גם במייל ran@ranlevi.co.il. מכירים מישהו שחושב להתחיל פודקאסט חדש משלו? לא מזמן הוצאתי ספר חדש בשם 'עושים פודקאסט - איך להצליח בעולם העסקי' שבו ריכזתי את כל הניסיון המקצועי שלי ב-18 השנים האחרונות כדי לעזור ליוצרים צעירים שכאלה להגשים את החלומות שלהם. 'עושים פודקאסט' זמין כספר נייר, ספר דיגיטלי, ספר אודיו ואיך לא גם כפודקאסט, גם כן באתר הבית שלי. תודה מראש תודה ותמשיכו ב'עושים היסטוריה'.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">51:09</span>
                </div>
                <div class="content">
                    <p>'עושים היסטוריה' הם שלי נוי מנהלת ההפקה, עמית חזזי המכירות, גל אוהב ציון מנהל האולפן, גיא אולמן מנהל הסושיאל, אביב שם טוב סמנכ"ל התפעול ושילה דביר המנהל העסקי. אני רן לוי, כותב ומגיש. אנחנו נשתמע בפרק הבא. להתראות.</p>
                </div>
            </article>
            
        </div>
    </div>

    <script>
        const audio = document.getElementById('audio-player');
        const words = document.querySelectorAll('.word');
        let currentWord = null;

        function seekTo(time) {
            audio.currentTime = time;
            audio.play();
        }

        audio.addEventListener('timeupdate', () => {
            const time = audio.currentTime;

            // Simple optimization: only check around the current word or linear scan if lost
            // For robustness, we'll just do a linear scan for now. 
            // In a huge transcript, we might want a binary search or index.
            
            let found = false;
            words.forEach(word => {
                const start = parseFloat(word.dataset.start);
                const end = parseFloat(word.dataset.end);

                if (time >= start && time < end) {
                    if (currentWord !== word) {
                        if (currentWord) currentWord.classList.remove('active');
                        word.classList.add('active');
                        currentWord = word;
                        
                        // Auto-scroll logic
                        const container = document.getElementById('transcript');
                        const wordTop = word.offsetTop - container.offsetTop;
                        // scroll if word is getting out of view
                        container.scrollTop = wordTop - 100; 
                    }
                    found = true;
                }
            });

            if (!found && currentWord) {
                currentWord.classList.remove('active');
                currentWord = null;
            }
        });
    </script>
</body>
</html>