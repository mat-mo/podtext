<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ענפן פלמוני ועוד השלמות ותיקונים [התשובה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>ענפן פלמוני ועוד השלמות ותיקונים [התשובה]</h1>
        <div class="meta-row">
            <span class="meta-date">פורסם ב: 18 ביוני 2024</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="transcript-container" id="transcript">
        
            <article class="paragraph speaker-דוברת">
                <div class="paragraph-meta">
                    <span class="speaker-name">דוברת</span>
                    <span class="timestamp">00:00</span>
                </div>
                <div class="content">
                    <p>בכיתה א', יעל גילתה כוכב לכת חדש. אמיתי, כוכב לכת שלא היה מוכר עד אז, מסביב לשמש אחרת.</p>
                </div>
            </article>
            
            <article class="paragraph speaker-דובר">
                <div class="paragraph-meta">
                    <span class="speaker-name">דובר</span>
                    <span class="timestamp">00:10</span>
                </div>
                <div class="content">
                    <p>נמרוד בנה מכשיר שמתרגם את שפת העגבניות. ברצינות, הוא הקליט את הקולות שעגבניות עושות, הן עושות קולות, כדי לדעת את כמות המים המדויקת שהן צריכות. שניהם למדו במרכז מדעני העתיד, אבל לא עליהם אני רוצה לדבר עכשיו, אלא עליכם.</p>
                </div>
            </article>
            
            <article class="paragraph speaker-דובר">
                <div class="paragraph-meta">
                    <span class="speaker-name">דובר</span>
                    <span class="timestamp">00:26</span>
                </div>
                <div class="content">
                    <p>אתם ספציפית, אתם שמאזינים עכשיו ולומדים בכיתה ז' או ח' או ט'. איזה מין אנשים אתם? איזה מין בני ובנות נוער מאזינים לפודקאסטים על מדע והיסטוריה וטכנולוגיה וכאלה דברים? אני מוכן לנחש - בני נוער סקרנים, כאלה שמתעניינים בדברים, כאלה שרוצים ללמוד דברים, לא רק את מה שלומדים בבית הספר. ואולי מסתכלים על העולם קצת אחרת ואולי מחפשים אתגרים קצת יותר מעניינים.</p>
                </div>
            </article>
            
            <article class="paragraph speaker-דובר">
                <div class="paragraph-meta">
                    <span class="speaker-name">דובר</span>
                    <span class="timestamp">00:54</span>
                </div>
                <div class="content">
                    <p>אז אם אי פעם הרגשתם שאתם קצת מחוץ למסגרת, זה הזמן להיכנס למסגרת שכן מתאימה לכם. קוראים לזה "מרכז מדעני העתיד". שם יומרני, אני יודע, אבל צריך למכור את זה גם להורים שלכם. מה שזה אומר, זה שאתם מגיעים למוסדות אקדמיים בארץ כדי ללמוד ברמה אקדמית כבר בזמן התיכון, לבצע מחקרים פורצי דרך, להשתלב במעבדות עם החוקרים הכי טובים בישראל, ולהיות עם אנשים סקרנים כמוכם. כי לשנות את העולם זה כיף, אבל זה הרבה יותר כיף כשעושים את זה ביחד.</p>
                </div>
            </article>
            
            <article class="paragraph speaker-דובר">
                <div class="paragraph-meta">
                    <span class="speaker-name">דובר</span>
                    <span class="timestamp">01:25</span>
                </div>
                <div class="content">
                    <p>ההרשמה היא לתלמידות ותלמידים בכיתות ז' עד ט' והיא פתוחה עכשיו. אז אם זה אתם, אם הפרסומת הזאת דיברה עליכם, תחפשו ברשת "מרכז מדעני העתיד". ואם זה לא אתם, אז סליחה שהפרעתי. התוכניות הן מיזם משותף של מרכז מדעני העתיד ומשרד החינוך.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:55</span>
                </div>
                <div class="content">
                    <p>זה שכל הזמן כותב לך בפייסבוק על פיצה עם אננס, שאל אותי: "היי דורון, אתמול בערב הייתה לי שאלה ממש טובה ורציתי לכתוב לך אותה, ואמרתי שאני אלך לישון ואקום בבוקר ואכתוב אותה, ועכשיו שכחתי". אוקיי, זאת התשובה, תכף נתחיל.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:19</span>
                </div>
                <div class="content">
                    <p>היי, זה דורון, וכמו שבטח שמתם לב זה לא פרק מלא של "התשובה", זה הולך להיות פרק השלמות, פרק תוספות וכאלה. יש לנו סיבה טובה, זה פשוט משום שיש אירוע מאזינים חד-פעמי שהולך לקרות בקרוב. הוא כל כך חד-פעמי שהוא הולך לקרות פעמיים, אל תשאלו אותי איך זה עובד, אני לא יודע, זה ככה יצא. בכל אופן, כחלק מהענייני הכנות, כי צריך לעשות פרק תכלס בשביל האירוע הזה, פרק שישודר רק יותר מאוחר, אז כן, אז קשה קצת לעשות כמה פרקים במקביל, אבל זה לא אמור לעניין אתכם, במיוחד אם אתם מאזיני העתיד, מה אכפת לכם למה לא יוצא עכשיו פרק. אין עכשיו פרק רגיל, ייקח זמן, אבל יהיו גם פרקים סטנדרטיים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">03:13</span>
                </div>
                <div class="content">
                    <p>בינתיים אבל, שוב כדי לא להשאיר אתכם בלי כלום, אז אני עושה את מה שאני לפעמים עושה, שזה לאסוף תוספות ותשובות ותגובות לפרקים שיצאו, ובייחוד לפרק האחרון שיצא. במקרה הזה זה הפרק על 60 הדקות. אני לא חשבתי שזה יהיה פרק שכל כך הרבה יש מה להגיד עליו, אבל מתברר שכן. הפרק האחרון שיצא לפני הפרק הזה הוא פרק שעסק בשאלה למה בשעה יש דווקא 60 דקות ובדקה יש דווקא 60 שניות, מה הקטע עם המספר 60. וספוילר לפרק - אני הגעתי למסקנה שאני לא יודע. זאת אומרת, אני יודע חלקית, יש לי חלק מהתשובה, אבל התשובה היא לא מלאה משום שמי באמת היה הראשון שיזם את הנושא הזה של לחלק את השעה דווקא ל-60 ושכולם נגררו אחריו, את זה אני לא יודע. את התשובה הזאת לא מצאתי. אבל עכשיו, אחרי שהפרק יצא לאוויר העולם ואלפי אנשים שמעו אותו ויצאו לחקור בעצמם, אני עדיין לא יודע. כי אף אחד לא הצליח למצוא תשובה לזה. אבל אנשים כן הביאו דברים אחרים, כל מיני פיסות אחרות של אינפורמציה שמעניינות ואולי משפיעות על התשובה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">04:45</span>
                </div>
                <div class="content">
                    <p>קודם כל, דבר ראשון, אני אמרתי בפרק שאפשר אמנם לחלק את השעה לשלישים ולחמישיות ולשישיות, אבל אנחנו לא עושים את זה, אנחנו מחלקים אותה רק לרבעים כי אף אחד לא אומר שמונה ושליש. ומיד כמובן אנשים העירו לי, דרור ואחרים, אני לא אוכל לזכור את השמות של כולם של כל מי שהעיר על כל דבר, אבל מתנצל אם אתם אמרתם לי את זה ואני לא אומר את השם שלכם. בכל אופן העירו לי שבערבית כן עושים את זה. זאת אומרת, את שמונה ארבעים אפשר להגיד בערבית שליש לתשע. ואני מניח שזה נכון גם בשפות אחרות, זה לא רק בערבית. בעברית לא, באנגלית לא, אבל יש הרבה מאוד שפות אחרות בעולם, מעניין אם יש שפות שבהן נהוג לחלק את השעה לחמישיות גם, כלומר שאשכרה אפשר להגיד שמונה ארבעים ושמונה בתור חמישית לתשע, אני בספק אבל אולי.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">05:51</span>
                </div>
                <div class="content">
                    <p>יש עניין אחר שפשוט שהיו כמה אנשים שאמרו לי והאמת היא שאני פשוט לא חשבתי על זה, וזה קצת מביך אותי בדיעבד. מה שהם אמרו, אסף ואליחי ואני חמשוב שכמה אחרים, אז אמרו כזה דבר: הדקות הומצאו אחרי שכבר היו שעונים שמראים את השעות. לשעון יש את פני השעון עם המספרים שכתובים במעגל, 12 מספרים, משום שהיממה מחולקת לשני מקטעים של 12 שעות, ווטאבר המקור ההיסטורי של זה. השעון מחולק ל-12. עכשיו, גם השעה וגם הדקה זה על פני אותו שעון, כלומר שני המחוגים זזים על אותו דבר. אז צריך שיהיה נוח לקרוא את שתיהן. אז אם היו מחלקים את השעה נגיד ל-10 דקות, עשרה חלקים שקוראים להם דקה לצורך העניין, זה אומר שהיה צריך להוסיף עוד מספרים בתוך השעון, כלומר הייתה החלוקה ל-12 ומעל זה, מתחת לזה, מחוץ לזה, היה גם את החלוקה ל-10, זה היה מאוד מבלבל משום שאחד דקה ואחד שעה היו קרובים אחד לשני אבל לא בדיוק באותו מקום. וגם כל דבר אחר, כל מספר אחר שהיו בוחרים, היה צריך להוסיף סימנים על השעון, אלא אם כן המספר הזה מתחלק ב-12. משום שהשעון כבר מחולק ל-12. אז אם בוחרים מספר שהוא כמו 12 או 24 או 48 או 60, אז קיימת כבר החלוקה הזאת ואפשר רק לצייר קווים קטנים בין השעות, ולכן 60 זה מתבקש, כי זה מתחלק ב-12.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">08:00</span>
                </div>
                <div class="content">
                    <p>זה מתחלק גם ב-10, רוצים שזה יהיה מספר עגול מהצורה הזאת. לא חשבתי על זה, אבל זה תכלס הסבר הגיוני. זה לא אומר שזה הדבר היחיד שאפשר היה לבחור, אבל זה בהחלט מסביר למה זה 60 ולא 100 לצורך העניין. אבל אם כבר אנחנו חוזרים אחורה ומנסים לבחור שיטה לחלק את הזמן, אז אני חושב שלחלק את השעה ל-12 היה הכי הגיוני. כאילו במקום 60, במקום שכל שעה תייצג חמש דקות, אז פשוט לחלק את זה ל-12. הרי ממילא החיים שלנו ברובם לא באמת מתנהלים לפי דקות. בדרך כלל היחידה הקטנה שאתם מתנהלים לפיה זה לא דקות, זה חמש דקות. זאת אומרת, אתם רוצים להגיע לאיזשהו מקום אתם אומרים "עוד חמש דקות". אתם יכולים להגיע ב... אתם צריכים להגיע ב-7:50 לאיזשהו מקום ותגיעו ב-7:51, זה משנה משהו? לא, זה בטווח של חמש דקות. חמש דקות זה פחות או יותר יחידת הזמן הקטנה האנושית הבסיסית. אנחנו מודדים את הזמן בערך בחמש דקות. אם כי נכון שיש גם מקרים שבהם צריך רזולוציה יותר גבוהה, כן? אז יש דקה כשאתם שמים משהו במיקרו או משהו כזה, אבל נשמע לי הרבה יותר הגיוני אם במקום 60 דקות השעה הייתה מתחלקת ל-12 חמש דקות. מאוחר מדי בשביל זה כבר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">09:25</span>
                </div>
                <div class="content">
                    <p>בכל אופן, חוץ מהדברים האלה, מתברר שיש לי אדל חדשה. אדל זה מה שקורה כשיש משהו שכולם מספרים לי עליו שאני לא אמרתי או טעות שעשיתי או משהו כזה, אבל מתברר שכולם יודעים את זה חוץ ממני. זה היה בפרק על מורן, בפרק על שמות פרטיים, שהיה איזה משהו בקשר לשם אדל שפשוט כל העולם ואשתו סיפר לי על זה וזה הכל באמת מתוך כוונה מעולה, כן? זאת אומרת, אני רוצה לדעת על דברים ששכחתי לספר עליהם, אבל זה פשוט היה ממש ממש הרבה, קיבלתי את זה הרבה מאוד פעמים. במקרה הזה, מתברר האדל כמובן קשור לגמרא. כי אני לא מבין בזה, אבל יש הרבה מאזינים שלי מתברר שכן מבינים בזה ולכן הרבה מאוד אנשים טרחו לספר לי שבגמרא יש חלוקה של השעה ל-1080 חלקים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">10:44</span>
                </div>
                <div class="content">
                    <p>למה 1080? כי ככה השעה היא ב-high definition. לא יודע למה, 1080 זה שלוש פעמים 360, שזה גם תשע פעמים 60. יש משהו בבלי במספר הזה, וזה גם מתחלק ל-2 ו-3 ו-4 ו-5 ו-6 ו-8 ו-9 ו-10. לא ל-7, אבל אף אחד לא רוצה לחלק דברים ב-7. אז קודם כל תודה לכל מי שסיפר לי על זה, זה לא באמת סותר שום דבר שאמרתי. כלומר אני לא אמרתי שלא הייתה חלוקה כזאת, אני אמרתי שהיו אסטרונומים כבר בתקופת היוונים והבבלים שידעו לחלק את הזמן בצורה מאוד מאוד מדויקת והיו להם כל מיני שיטות שונות לזה. אז כן, הייתה גם את השיטה הזאת. הסיבה שוב הייתה אסטרונומיה - כדי למדוד בדיוק את האורך של היום והשנה והחודש, שזה חשוב משום שצריך לדעת מתי ראש חודש, מתי מתחיל חודש חדש, והאורך האמיתי של חודש, כלומר ההקפה של הירח סביב כדור הארץ, הוא לא מספר עגול של ימים. אז כבר בגמרא כתוב שהאורך של החודש הוא 29 יום ומחצה ושני שלישי שעה, שזה הכניסו דווקא כדי לעצבן אותי כי אני אמרתי שלא מחלקים את זה שעה לשלישים, אז הנה מחלקים את זה שעה לשלישים, ו-ע"ג חלקים, כלומר 73 חלקים מתוך 1080, שזה מאוד מדויק דרך אגב, זה בהחלט אורך מאוד מדויק של החודש.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">12:20</span>
                </div>
                <div class="content">
                    <p>אז כן, הייתה את החלוקה הזאת. אבל אם כבר מדברים על מקורות יהודיים, אז היה רק אחד שסיפר לי על עוד דבר מעניין. על משהו שהרמב"ם כתב. עכשיו, אני לא מתעסק ברמב"ם בדרך כלל בדיוק מאותה סיבה שאני לא מתעסק בקוונטים - אני לא רוצה להסתבך עם זה. ומי סתם יש אנשים שהם מבינים יותר. עכשיו, הוא עסק בהמון המון דברים קודם כל הרמב"ם, זה אזור שנת 1200 לספירה כן? והוא עוסק בהמון דברים והוא גם מדבר על החכמים היוונים וכל זה, זאת אומרת הוא לא חי במנותק מכל החוכמה שהייתה קיימת בעולם באותו זמן. ובין השאר יש לו גם עיסוק בחלוקה של השעה ואסטרונומיה וחלוקה של היום לחלקים והוא משתמש בשיטה הזאת של ה-1080 חלקים בשעה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">13:21</span>
                </div>
                <div class="content">
                    <p>אבל מעבר לזה, יש מקום אחד שבו הוא מדבר על דקות. אבל הוא מדבר עליהם בגישה מאוד משונה לדעתי. זה קטע שמדבר על השאלה הפילוסופית האם הזמן הוא רצף אחד כולו או שאפשר לחלק אותו לפיקסלים, לאטומים, כלומר אם יש חלק של זמן שאין משהו יותר קטן ממנו. שזאת שאלה שאני לא הולך להתעסק בה עכשיו. הרמב"ם לא שמע על אורך פלאנק לדעתי וטוב שכך. בכל אופן, אז יש משפט שאומר ככה: "והמשל בו שהשעה האחת על דרך משל 60 דקים, והדק 60 שניים, והשני 60 שלישיים, ויגיע באחרונה העניין אצלם לחלקים עם עשיריים על דרך משל או יותר דקים מהם, לא יחלקו כלל ולא יקבלו החלוקה כמו הדרך". בגדול מה שהוא אומר פה - נגיד שאנחנו מחלקים את השעה ל-60 דקים, ואת הדקים ל-60 שניים, ומחלקים שוב ל-60 ל-60 ל-60 לשניים הגענו לחלוקה עשירית אם אנחנו נגיע למשהו שאי אפשר לחלק אותו יותר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">14:42</span>
                </div>
                <div class="content">
                    <p>עכשיו, זאת לא דרך חלוקה שהוא משתמש בה מעשית כי הוא השתמש בחלוקה של ה-1080, זה עושה רק "נגיד, נגיד שאנחנו ממציאים חלוקה כזאת". והחלוקה הזאת היא בדיוק החלוקה שאנחנו משתמשים בה היום. כלומר 60 דקים, דקות, והם מתחלקים ל-60 שניים, כלומר שניות. ואז עוד שלישיים וכאלה שאנחנו לא עושים אותם. שזה די מוזר להזכיר כאילו כבדרך אגב בואו נגיד שאנחנו נעשה את זה ולהגיד בדיוק את מה שמשתמשים בו. אז סביר להניח שזה לא מקרי. זאת אומרת סביר שבאמת היה שימוש בעניין הזה של הדקות והשניות בתור חלוקה של שעה באותו זמן, אבל אם אני לא טועה האזכור הזה זה הכי מוקדם שאני מצאתי של חלוקה כזאת. אז זה די מוזר. כלומר היה כנראה מישהו שבאמת השתמש בחלוקה הזאת באותו זמן, זה היה הרבה לפני שהמציאו את השעונים גם ככה שאי אפשר היה לדבר על שעונים שמראים את הדקה, ושהרמב"ם מתייחס לזה ואז מיד זורק את זה הצידה. יש פה מה לחקור, אני צריך היסטוריון יותר רציני ממני בשביל להבין את זה. כרגע לזה אני עדיין לא יודע את התשובה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">16:09</span>
                </div>
                <div class="content">
                    <p>יש לי עוד כמה הערות בקשר לאקדמיה ולוויקיפדיה ולגמלי שלמה. תכף.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">16:20</span>
                </div>
                <div class="content">
                    <p>אוקיי, יש נושא שעלה לאחרונה שמתקשר לכמה פרקים שדיברתי עליהם, שמתקשר לכמה מהפרקים האחרונים. קודם כל, אתם יודעים שנכנסתי למריבה עם האקדמיה ללשון העברית. זה לא היה כל כך כיף כי אני לא מאוד אוהב לריב או להתעצבן, אני מעדיף לדבר על דברים שאני אוהב, אבל היה מעצבן באופן כללי אז רציתי להוציא את זה על משהו אני מניח. כן, אז אם מדברים על האקדמיה, לפני כמה שבועות הוועדה לזואולוגיה של האקדמיה ללשון העברית הוציאה רשימה של שמות חדשים של גמלי שלמה. כי אני דיברתי קצת על זה שחלק מהתפקיד שלה זה להמציא שמות לחיות וצמחים ומושגים שעדיין לא קיימים להם שמות. ואחד מבין התחומים המאוד רבים של בעלי חיים שעדיין חסרים להם שמות זה היה גמלי שלמה. כרגע לכל החרקים מהמשפחה הגדולה הזאת קוראים גמל שלמה למרות שיש שם הרבה שונים והם לא ממש דומים אחד לשני, אז הנה עכשיו יש לנו שמות חדשים לגמלי שלמה, למשפחות של גמלי שלמה וגם למינים וסוגים ספציפיים שלהם. והשמות האלה הם מעולים. אני מאוד אוהב את השמות האלה שהם פרסמו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">18:02</span>
                </div>
                <div class="content">
                    <p>קודם כל יש שם את הגמל שלמה הירוק שזה הגמל שלמה הכי נפוץ, הזה שאתם כנראה נתקלתם כבר בכאלה. וגם גמל שלמה מתפלל שזה כמו שאומרים באנגלית praying mantis בגלל שיש לו את התנוחה הזאת עם הידיים כאילו מתפלל, הם סוגים נפוצים יחסית. אבל יש גם הרבה סוגים אחרים של גמלי שלמה שקיימים בארץ, הם נפוצים פחות ועכשיו יש להם שמות. אז יש את השלמונים, ויש גם את הדולגניים, משפחה שכוללת בין השאר את הדולגן חד-עין. עכשיו הוא לא חד-עין משום שהוא רואה ממש טוב, אלא משום שהעיניים שלו הן ליטרלי חדות, זאת אומרת יש לו מין שפיצים כאלה בעין. יש את משפחת המדברניים, ואני חשבתי שמדברני זה מישהו שיוצא שבוע בשמש ומקים מיצגים אמנותיים וכאלה, אבל לא משנה. יש עצניים שכוללים עצן ענק, עצן לב, עצן מדברי ועצן ים תיכוני. יש את האנפניים, כי הם דומים לענפים, שאחד מהם, וזה אהבתי, הוא אנפן פלמוני. אנפן פלמוני נשמע לי כאילו התעצלו לחשוב על שם. כאילו אנפן פלוני ואנפן אלמוני ואנפן פלמוני. אבל לא, אבל זה לא נכון. מתברר שזה בעצם תעתיק של השם המדעי, השם הלטיני שלו, שזה Paruote plebs palmoni.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">19:42</span>
                </div>
                <div class="content">
                    <p>למה פלמוני? כי הוא נקרא על שם חוקר ישראלי שגר בדגניה וקראו לו יעקב פלמוני, והוא זה שגילה את הסוג הזה של גמל שלמה. מתברר שכן, פלמוני זה דבר, אני הייתי בטוח שזה כמו פשוט פלוני ואלמוני אז פלמוני. אז כן, אז יופי של שם - האנפן הפלמוני. חוץ מזה יש עוד משפחה של גמלי שלמה שנקראת עצבניים וזה אחלה, כולל המין עצבני עלום, שזה מדהים. עצבני עלום חוץ מלהיות סוג של גמל שלמה זה גם כינוי מעולה לאנשים שרבים עם אנשים באינטרנט. עם מי אתה מתווכח? עצבני עלום. יש משפחה של גמלי שלמה שנקראת סוסות שד, שכוללת את סוסת שד משובצת, סוסת שד מקליט, סוסת שד מזרחית וסוסת שד מכשפת. יש פה הרבה חומר לספרי פנטזיה אם אתם מחפשים. יש גם את הפנינאלילי, ו-וזאת הפואנטה ולמה שנתעסק בכל העסק הזה - הטרפיאדים. טרפיאד אחד, הרבה טרפיאדים, כולל טרפיאד חיוור. כי הם טורפים באמצעות הידיים, והשם הזה מבוסס על הצעה של הזואולוג שאינו טבח ישראל אהרוני, זה שדיברתי עליו גם בפרק "מאיפה באים אוגרים".</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">21:13</span>
                </div>
                <div class="content">
                    <p>עכשיו קודם כל, אני רוצה להגיד - אין לי שום התנגדות לשם הזה, זאת רשימה טובה מבחינתי, השמות האלה מאוד משעשעים אותי, אין לי שום התנגדות בעניין הזה. אבל זה כן מסבך אותנו שוב בעניין אחר. כי אם אתם זוכרים קצת לפני עניין האקדמיה, אז אני התעצבנתי קצת על ויקיפדיה העברית. כלומר לא עליהם באופן כללי, עושים עבודת קודש והכל, אבל יש מקרים שבהם אני לא אוהב, כולל נתתי בתור דוגמה את החיה שנקראת באנגלית mantis shrimp ובעברית נתנו לה בוויקיפדיה את השם חסילון גמל שלמה וזה שם מטופש וגרוע. ובעקבות זה, בעקבות זה שהזכרתי את זה, הערך השתנה. הוא עכשיו מבוסס על הגדרה באתר של זואולוגיה אמין ומכובד יותר, וההגדרה החדשה, כלומר השם של החיה הזאת לפי ויקיפדיה, הייתה טרפיאדון.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">22:31</span>
                </div>
                <div class="content">
                    <p>עכשיו, עדיין אין להם שם רשמי. כלומר האקדמיה לא הכריזה על שם רשמי בשביל החיה הזאת, אבל עכשיו אפשר לנחש שאם וכאשר יהיה להם שם רשמי, הוא לא יהיה טרפיאדון. משום שזה עכשיו שם של חיה אחרת, של משפחה של גמלי שלמה. אז אני מניח שזה אומר שאנחנו שוב תקועים בלי שם ואני לא יודע איך לקרוא לחיה הזאת. וחשבתי שפתרנו את הבעיה הזאת לפחות בינתיים, אבל לא, אנחנו עדיין תקועים עם ה-mantis shrimp או הסטומטופודים כמו שקוראים לו בלטינית. אנשים אצלי בפייסבוק הציעו שמות אלטרנטיביים לחיה הזאת, אז אפשר לנסות ללמוד מהם. הציעו חסילון טורפן רב-גוני, זה יפה רק שהוא לא חסילון. חסילון אגרוף ברזל מהודר. מאוד יפה, רק שהוא לא חסילון מנטיסי. דורונאיס ססגוני, תודה אבל לא. הג'וק המקסקף, ארוחת ערב, ואביגדור. טוב מבחינתי אני קורא לו אביגדור. זהו, זאת התשובה בינתיים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">23:51</span>
                </div>
                <div class="content">
                    <p>עורכת הסאונד שלי היא לינוי הוץ, תמיכה מורלית מוץ. כרגיל על הרצאות שאני עושה לא להרבה מאזינים בגלל שנגמרו כבר הכרטיסים אבל יש הרבה הרצאות אחרות שאני עושה על כל מיני דברים, אתם יכולים לראות את כל הרשימה בעמוד הפייסבוק "דורון פישלר נגד העולם". ובצוות רשת עושים היסטוריה גם, דני טימור המנהל העסקי, אביב שם טוב סמנכ"ל התפעול, עמית חזזי מכירות, וגם הילה שמש ושלי גואטה. אני דורון פישלר, נתראה מתישהו. ביי ביי.</p>
                </div>
            </article>
            
        </div>
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>