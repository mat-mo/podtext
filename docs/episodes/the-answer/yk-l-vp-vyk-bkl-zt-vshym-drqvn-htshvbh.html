<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>איך לעוף (ואיך, בכל זאת, עושים דרקון) [התשובה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>איך לעוף (ואיך, בכל זאת, עושים דרקון) [התשובה]</h1>
        <div class="meta-row">
            <span class="meta-date">פורסם ב: Thu, 17 Apr 2025 03:00:07 +0000</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="player-container">
        <audio id="audio-player" controls>
            <source src="" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
        
            
        
            <article class="paragraph speaker-קריין">
                <div class="paragraph-meta">
                    <span class="speaker-name">קריין</span>
                    <span class="timestamp">00:00</span>
                </div>
                <div class="content">
                    <p>בכיתה א', יעל גילתה כוכב לכת חדש. אמיתי, כוכב לכת שלא היה מוכר עד אז מסביב לשמש אחרת. נמרוד בנה מכשיר שמתרגם את שפת העגבניות. ברצינות, הוא הקליט את הקולות שהעגבניות עושות, הן עושות קולות, כדי לדעת את כמות המים המדויקת שהן צריכות. שניהם למדו במרכז מדעני העתיד, אבל לא עליהם אני רוצה לדבר עכשיו, אלא עליכם. אתם ספציפית, אתם שמאזינים עכשיו ולומדים בכיתה ז' או ח' או ט'. איזה מין אנשים אתם? איזה מין בני ובנות נוער מאזינים לפודקאסטים על מדע והיסטוריה וטכנולוגיה וכאלה דברים? אני מוכן לנחש - בני נוער סקרנים, כאלה שמתעניינים בדברים, כאלה שרוצים ללמוד דברים, לא רק את מה שלומדים בבית הספר, ואולי מסתכלים על העולם קצת אחרת ואולי מחפשים אתגרים קצת יותר מעניינים. אז אם אי פעם הרגשתם שאתם קצת מחוץ למסגרת, זה הזמן להיכנס למסגרת שכן מתאימה לכם. קוראים לזה מרכז מדעני העתיד. שם יומרני, אני יודע, אבל צריך למכור את זה גם להורים שלכם. מה שזה אומר זה שאתם מגיעים למוסדות אקדמיים בארץ כדי ללמוד ברמה אקדמית כבר בזמן התיכון, לבצע מחקרים פורצי דרך, להשתלב במעבדות עם החוקרים הכי טובים בישראל ולהיות עם אנשים סקרנים כמוכם, כי לשנות את העולם זה כיף, אבל זה הרבה יותר כיף כשעושים את זה ביחד. ההרשמה היא לתלמידות ותלמידים בכיתות ז' עד ט' והיא פתוחה עכשיו. אז אם זה אתם, אם הפרסומת הזאת דיברה אליכם, תחפשו ברשת מרכז מדעני העתיד, ואם זה לא אתם, אז סליחה שהפרעתי. התוכניות הן מיזם משותף של מרכז מדעני העתיד ומשרד החינוך.</p>
                </div>
            </article>
            
            <article class="paragraph speaker-מערכת">
                <div class="paragraph-meta">
                    <span class="speaker-name">מערכת</span>
                    <span class="timestamp">01:42</span>
                </div>
                <div class="content">
                    <p>רשת עושים היסטוריה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:54</span>
                </div>
                <div class="content">
                    <p>מימן, מימן! לא הליום, מימן! אוף, התכוונתי למימן, סליחה. לא, בסוף הפרק הקודם אני דיברתי על הגז שיש לדרקונים מ'איך עושים דרקון' בבטן, ובטעות אני אמרתי הליום, למרות שהתכוונתי למימן, כי הליום זה בכלל לא גז דליק, נו באמת, איך זה יכול להיות? אז בעקבות זה אני קיבלתי בערך 200 תגובות מאנשים על זה שזה מימן ולא הליום וכולם צודקים. אוקיי, נכון, זה מימן. אני לעולם לא איפטר מזה עכשיו. היי, אני דורון פישלר, זאת התשובה. הפרק הקודם של הפודקאסט קראו לו 'איך עושים דרקון' והוא עסק בדרקונים ובשאלה האם יכולה להיות חיה כזאת. והוא נגע בהרבה תחומים והיו בו כמה טעויות. ומתברר שזה נושא שמאוד מאוד חשוב לאנשים, כנראה, אני לא יודע, אנשים אוהבים דרקונים, כי אני קיבלתי המון תגובות, הרבה יותר ממה שאני מקבל בדרך כלל על פרקים, ומעניינות. ונכון שחצי מהן אמרו לי שזה היה מימן ולא הליום, אוקיי, נכון, אבל חוץ מזה היו גם אחרים. אנשים שניתחו ופירשו את הנושא הזה בצורה עמוקה הרבה יותר ממה שאני עשיתי, והיו הרבה רעיונות מעניינים ששווה לדבר עליהם.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">04:41</span>
                </div>
                <div class="content">
                    <p>רוב העניינים האלה עסקו בשאלה של איך דרקונים עפים. מה שבעצם עוסק בשאלה היותר בסיסית - איך לעוף? הקטע הזה של חיות שעפות בשמיים, איך עושים את זה בעצם? יש כל מיני דרכים לעשות את זה ואנחנו הולכים להתעסק כאן כמעט עם כולן. אז הפרק הזה הוא המשך לפרק 'איך עושים דרקון'. אל תשמעו את הפרק הזה שאתם שומעים ברגע זה לפני ששמעתם את הפרק 'איך עושים דרקון'. ובאופן כללי כדאי לכם לשמוע אותו, יש שם פרות, זה מגניב. חוץ מזה, צריך להעיר שגם בפרק הזה יהיו טעויות. כי אני נוגע פה בהמון תחומים ובכל תחום שבו אני לא מומחה, שזה בספירה האחרונה כל תחום, אז צריך לעשות או הפשטות או טעויות, אז כנראה יהיה קצת משניהם. אני מתנצל על זה מראש, אני מקווה שלפחות את השם של הגזים אני אגיד נכון. אז איך דרקונים עפים? איך דברים אחרים עפים? ואיך בכל זאת עושים דרקון? זאת השאלה ועוד מעט יגיעו כל מיני תשובות.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">06:23</span>
                </div>
                <div class="content">
                    <p>נגיד שאתם יצור חי, לצורך העניין דרקון, ואתם רוצים לעוף. הנחה די סבירה. איך עושים את זה? יש כמה אסטרטגיות להגיע לזה. דרך אחת שהזכרתי בפרק הקודם היא לנפנף בכנפיים שלכם ממש ממש מהר. כי האוויר מסביב, אוויר הוא אמנם דבר דליל, אבל הוא שם. ואם נותנים לו מכות ממש ממש מהר ואם אתם בעצמכם לא שוקלים הרבה, אז כן, אתם עולים לאוויר. אז כבר אמרנו, זה עובד, אבל זה עובד רק אם אתם שוקלים ממש ממש מעט ומנפנפים בכנפיים ממש ממש מהר. לכן לגבי דרקונים זה לא יעבוד, אלא אם כן הם דרקונים מאוד מאוד קטנים. זה עובד עם חרקים וסוגים מסוימים של ציפורים מאוד קטנות. עכשיו, כאן בנושא הזה רק אני רוצה לתקן עוד טעות שעשיתי, שגם עליה תיקנו אותי. אני אמרתי שיש רק ציפור אחת כזאת שיכולה לעוף בצורה כזאת, שזה צופית, כלומר יונק דבש. ואנשים תיקנו אותי שצופית ויונק דבש הם שתי ציפורים שונות. אז קודם כל נכנסתי לוויקיפדיה ושם כתוב על צופית בוהקת שהיא מכונה לעיתים בטעות יונק הדבש. שזה מסוג הדברים שגורמים לי לרטט בווריד של העצבים על האקדמיה ללשון העברית. כלומר, מה זאת אומרת היא מכונה לעיתים קרובות בטעות יונק הדבש? אם הרבה אנשים קוראים לציפור הזאת יונק הדבש, אז קוראים לה יונק הדבש. אם ככה קוראים לה, אז ככה קוראים לה! מה זאת אומרת זה לא השם? ואז גיליתי שזה בעצם בסדר, זאת פשוט ציפור אחרת. כלומר כן, זה באמת לא אותו דבר. יש שתי משפחות נפרדות של ציפורים, אחת זה צופיות, שבין השאר חיות בארץ, והשנייה זה קוליברים, כלומר יונקי דבש, והם לא נמצאים בארץ בכלל, הם קיימים רק באמריקה. והן דומות מהרבה בחינות אבל הן לא באמת אותו דבר, אלה שתי משפחות שונות של ציפורים שלא קשורות אחת לשנייה ובכל זאת הן מתנהגות דומה. אלה שתי המשפחות היחידות של ציפורים שבאמת עפות באופן שדומה לחרקים. צופית יכולה לעמוד במקום באוויר לרגע אחד, אבל יונקי דבש הם אלה שממש שולטים באוויר. זאת אומרת הם יכולים לעמוד באוויר, לעוף אחורה, לעוף לצדדים, מה שהם רוצים, והם גם מזמזמים. באנגלית קוראים להם Hummingbird שזה ציפור מהמהמת, כי שומעים ב-זזז, שומעים את הקול שהכנפיים שלהם עושות, שהן מזמזמות כמו חרק. אבל יש גם דרך אחרת לעוף, שהיא בדיוק ההפך. לא לנפנף בכנפיים בכלל. הרבה אנשים העירו, יצחק בין השאר, על יצורים מעופפים אחרים שלא התייחסתי אליהם. מטוסים. טוב, לא יצורים בדיוק, אבל עדיין, הם עפים. אני אמרתי שחיה במשקל של טונות לא יכולה לעוף. אבל מטוסים הם מאוד כבדים, הם שוקלים הרבה טונות, יותר מדרקון ממוצע, והכנפיים שלהם לא מאוד ארוכות ביחס לגוף, ברוב המקרים מוטת כנפיים של מטוס היא פחות מהאורך שלו, והם לא מנפנפים בכנפיים בכלל. בדרך כלל, אם אתם רואים מטוס מנפנף בכנפיים, אז כנראה שמשהו מאוד לא בסדר איתו. בקיצור, מטוסים עומדים בניגוד מוחלט לכל מה שאמרתי בפרק הקודם ולמרות זאת הם בהחלט עפים. איך זה קורה? אז ככה, מטוסים לא עפים באמצעות להכות באוויר, הם יוצרים כוח עילוי בעזרת הצורה של הכנף שלהם. כמו שכולם יודעים בקווים כלליים, אני חושב, העיצוב של הפרופיל, הצורה של הכנף של המטוס גורמת לזה שיהיה יותר לחץ אוויר מתחתיה מאשר מעליה, וזה יוצר כוח עילוי וזה דוחף את המטוס למעלה. איך בדיוק כל זה קורה? יש מצב שזה בעצם הרבה יותר מסובך ממה שלמדתם בבית ספר, ואני לא הולך להיכנס לזה עכשיו. אבל הנקודה היא שהשיטה הזאת עובדת, אבל היא עובדת רק אם אתם זזים ביחס לאוויר. כלומר זזים מהר. אותו דבר נכון לגבי דאונים או פריזבי. צלחת מעופפת, כן, פריזבי. היא מעוצבת באותה צורה שיוצרת כוח עילוי, אבל היא צריכה לזוז בשביל זה. אם יש פריזבי מונחת על השולחן, היא לא באופן ספונטני תעלה לאוויר. גם אם אתם דוחפים אותה קצת עם האצבע, היא לא תמריא פתאום. אבל אם אתם זורקים אותה, כלומר נותנים לה מהירות בזווית הנכונה לרוח, היא עולה. אותו הדבר לגבי מטוס. הוא צריך לזוז מאוד מאוד מאוד מהר בשביל להתרומם. בגלל זה יש להם מסלולי המראה ארוכים והם לא יכולים פשוט להתרומם לאוויר מתי שבא להם. אז אם יש לי דרקון, ולדרקון הזה יש כנפיים לא סופר ארוכות, אבל כנפיים באורך סביר שהן ישרות לחלוטין ויציבות. ואני רוצה שהוא יעוף. כל מה שהוא צריך זה לרוץ מספיק מהר. וזהו, הוא יעוף, הוא לא צריך לנפנף בכנפיים שלו בכלל. עכשיו, הנוסחאות לגבי כמה מהר הוא צריך לרוץ כדי להשיג מספיק כוח עילוי הן טיפה מורכבות וזה תלוי גם במה בדיוק השטח של הכנפיים שלו והמשקל שלו וכל זה. אבל אם אנחנו לוקחים כמה נתונים כלליים, נגיד שהדרקון הזה מעוצב כמו מטוס אופייני ושהוא שוקל 10 טון. זה אומר שהוא יצטרך לרוץ איפשהו באזור של 200 קילומטר לשעה כדי להמריא. שזה מהירות ריצה יפה מאוד. צ'יטות יכולות לרוץ 100 קמ"ש אני חושב, אבל הן לא יכולות לרוץ 200, זה מהירות יותר גבוהה ממה שחיה אמיתית יכולה לרוץ. תכלס, אם הוא יכול לעשות את זה, אז אני יותר מתרשם מכישורי הריצה שלו מאשר מהטיסה. אבל כן, אז הוא יכול לעוף, אבל הוא לא יכול סתם ככה לקפוץ. כי בשביל להגיע למהירות כזאת הוא צריך מסלול המראה. ודיוטי פרי ובידוק ביטחוני וכאלה דברים, זה לא מאוד יעיל. אבל אחרי כל זה אנחנו נתקלים בעוד בעיה. אוקיי, אמרנו הדרקון רץ, רץ, רץ, רץ, רץ, רץ, רץ, ממריא. מה עכשיו? כי כדי להישאר באוויר הוא צריך להמשיך לזוז מאוד מאוד מהר והרגליים שלו כבר לא נוגעות ברצפה. בגלל זה למטוסים יש מנועי סילון שזה מה שדוחף אותם קדימה מאוד מהר. לדרקון אין מנוע סילון. אבל יש לו את המנגנון הזה של נשיפת האש כבר סידרנו את זה, כלומר כן, הוא פולט גזים בעוצמה, אז אולי אפשר להשתמש בזה בתור כוח מניע. רק מה? בשביל זה הוא יצטרך לנשוף את האש לא מהפה אלא מהצד השני של הדרקון. או לחלופין, האופציה שאני מעדיף, הוא נושף את האש מהפה, אבל זה פשוט אומר שהדרקון יכול לעוף רק ברוורס. אז, דרקון עם כנפיים ישרות יכול לעוף אבל רק כשהוא רץ מאוד מאוד מהר אחורה. עכשיו, רוב היצורים המעופפים שקיימים בעולם לא עושים אף אחד משני הדברים האלה. הם לא מנפנפים בכנפיים שלהם כל הזמן והם לא משתמשים בשיטה השנייה של דאייה, כלומר כוח עילוי באמצעות מהירות, אלא הם עושים גם את זה וגם את זה. כלומר איפשהו באמצע, קצת מזה וקצת מזה. לציפורים יש כנפיים בצורה כמו של כנף של מטוס, מה שנותן להן כוח עילוי מהמהירות שלהן, כן. והן גם יכולות לנפנף בכנפיים שלהן שזה אחלה, את זה מטוסים לא יכולים לעשות. אז ציפורים משתמשות באיזשהו שילוב של שתי השיטות האלה כשבדרך כלל כלל האצבע הוא שכמה שהחיה יותר גדולה, ככה היא מסתמכת יותר על דאייה ופחות על נפנוף. אולי מישהו שלנפנף מהר מאוד בכנפיים מאוד גדולות זה פשוט מאוד קשה. אז כשאתם רואים ציפורים קטנות יחסית, יונים, כשאתם רואים יונים עפות, הן מנפנפות בכנפיים כל הזמן. אבל תחשבו על ציפורים גדולות, שחפים או נשרים או עופות דורסים גדולים, הרבה פעמים אפשר לראות אותם באוויר עם כנפיים פרוסות לצדדים והם בקושי מזיזים אותן. הם דואים. לשחפים וציפורי ים בעיקר יש את הקטע היפה הזה שלפעמים אתם יכולים לראות אותם כאילו עומדים באוויר בלי לזוז. פשוט כי הם עפים נגד הרוח. במקום שהם יעברו מהר מאוד על פני האוויר, האוויר עובר מהר על פניהם אבל העיקרון הוא אותו דבר, זה נותן להם כוח עילוי. הם באותו רגע עפים כמו מטוס ולא כמו ציפור. אבל כדי להגיע לזה הם צריכים לצבור מהירות. אז כדי להמריא או שהם בהתחלה מנפנפים בכנפיים שלהם עד שהם מגיעים למהירות שהם צריכים בשביל לדאות, או משתמשים בדרך אחרת. עוד דבר שציפורים כאלה עושות לפעמים זה לקפוץ מצוק, לצלול או מעמוד, כי זה דבר שנותן מהירות, המהירות הגרביטציה עוזרת במקרה הזה, הצלילה הזאת זה הדבר שנותן להם את המהירות ואז הם עולים. הציפור הכי גדולה בעולם שקיימת היום, כלומר מבחינת האורך של הכנפיים, הציפור עם מוטת כנפיים הכי ארוכה בעולם היא האלבטרוס הנודד. זאת ציפור ים שנראית כמו שחף על סטרואידים. כלומר הוא עף, מרחוק הוא נראה כמו שחף עד שהוא מתקרב אליכם ואתם רואים שמוטת כנפיים שלו היא שלושה וחצי מטר. זה דבר עצום. עכשיו הוא כל כך גדול שהוא בכלל, הוא יותר דומה למטוס מאשר לציפור. יש לו גיד שנועל את הכנפיים שלו במקום, כך שהוא יכול להישאר עם כנפיים פרוסות במשך שעות. והם ממש ממש טובים בלדאות. הם יכולים לנצל זרמי אוויר כדי לעלות, כדי לרדת, להגיע מאוד קרוב למים, לזה הם ממש ממש יפים בקטע הזה. כדי להמריא, זה הקטע הטריקי. אז מה שהם הכי אוהבים לעשות זה פשוט לקפוץ מצוקים מול הים אל תוך הרוח, וזה נותן להם את המהירות שהם צריכים. אם אין מספיק רוח, אז כן הם צריכים מסלול המראה. כלומר הם צריכים לרוץ כדי להמריא והם פחות טובים בלרוץ מאשר ב-לעוף, ככה שזה די מצחיק לראות אותם עפים. וחוץ מזה עוד יותר מצחיק זה כשהם נוחתים, כי שוב הם ממש ממש טובים בלעוף, הם לא כל כך טובים בלנחות. הנחיתות שלהם הן לעיתים קרובות התרסקויות כי פשוט אין להם ברקסים. אז לעיתים קרובות זה נגמר בסלטה על הרצפה או שהאלבטרוס נופל על האף, זה די מצחיק. אוקיי, מה בנוגע לחיות מעופפות עוד יותר גדולות? אין כאלה היום, אבל פעם היו. אמרנו, פטרוזאורים כמו קוואצלקואטלוס שהוא הרבה הרבה יותר גדול. ההיגיון אומר שגם הם עפו באופן שיותר דומה למטוס מאשר ליונק דבש. אם ציפור עם מוטת כנפיים של שלושה וחצי מטר מעדיפה לנפנף בהם כמה שפחות, אז בטח שיצור עם כנפיים באורך של 12 מטר יעדיף את זה. אבל אז עולה השאלה, אז איך מאיפה הם צברו מספיק מהירות בשביל זה? הם גם קפצו מצוקים? הם רצו ממש ממש מהר? עכשיו הבעיה היא שהיצורים האלה חיו לפני שהמציאו את הסלולרי, לכן אין שום תיעוד שלהם. לכן אני לא חושב שמישהו ממש בטוח בזה באיך הם המריאו. יש הרבה תיאוריות ורעיונות בעניין ואני ראיתי טענות לכל גרסה, לאלה שטוענים שהם רצים ואלה שטוענים שהם קופצים, ואני לא יודע מה אמין יותר. יש אפילו ויכוח בשאלה עד כמה בעצם הדברים הגדולים האלה ידעו לעוף. זאת אומרת אם הם יכלו להחזיק את עצמם בקלות באוויר לאורך ימים שלמים או שהטיסות שלהם היו יותר כמו גלישות אוויר קצרות והם לא באמת יכלו להחזיק את עצמם באוויר הרבה זמן. אז אנחנו לא ממש יודעים לגבי זה, אבל מה שבטוח, זאת כנראה הדרך הכי קלה לעשות דרקון. כי זה מבוסס על משהו שאשכרה היה קיים בעולם. אם אתם לוקחים את קוואצלקואטלוס ומוסיפים לו אמצעי ליריקת אש, יש לכם דבר שבהחלט אפשר לקרוא לו דרקון, אם כי זה דרקון שנראה קצת כמו ג'ירפה עם מקור שהולכת על המרפקים עם מטרייה בכל יד. ועוד משהו בקשר לדאייה. נריה הזכירה לי שקיימים דרקונים בעולם. יש בעולם חיה שהשם הרשמי שלה הוא דרקון. ואני לא מדבר על דרקון קומודו, שהוא לטאה גדולה מאוד שבהחלט לא עפה, אלא על דרקון דואה. שזה דבר שחי בדרום מזרח אסיה, בג'ונגלים, על עצים, והוא נראה כמו חרדון. הוא בגודל של חרדון והוא לא מאוד מרשים כשמסתכלים עליו בדרך כלל כשהוא פשוט מטפס על עץ כי הוא נראה כמו חרדון. אבל הוא גם עף קצת סוג של. זאת חיה שמצאה פתרון מאוד מעניין לעסק הזה שדיברתי עליו של החיות עם ארבע רגליים אין כנפיים. כי הוא חיה עם ארבע רגליים וכן יש לו כנפיים סוג של. פשוט במקום שמה שיחזיק את הכנפיים שלמה זה האצבעות, כאילו הידיים, אצלו יש לו קרום שיכול להימתח שמה שמחזיק אותו זה הצלעות שלו. כלומר הוא יכול לפתוח את הצלעות שלו ולפרוס את הקרום הזה לאורך הגוף בין הידיים והרגליים וככה הוא מגדל לעצמו כנפיים סוג של. עכשיו נכון, זה לא גפיים, כן, הוא לא שולט בזה מספיק כדי לנפנף בהם. אבל זה מספיק בשביל לדאות מעץ לעץ, מעת לעת. אז כן, זאת חיה עם ארבע רגליים וכנפיים סוג של. עכשיו יכולת התעופה שלו היא מאוד מוגבלת, מכיוון שהוא גם לא יכול לנפנף בכנפיים שלו וגם הוא לא יכול לתפוס הרבה מהירות כשהוא קופץ מעץ. אז בגדול מה שהוא עושה זה כמו להטיס מטוס נייר, זאת אומרת אתם יכולים להגיע לאיזשהו מרחק אבל בסוף הוא תמיד יפנה כלפי מטה. הוא יכול לעבור ככה איזה 30 מטר מעץ לעץ, שזה נחמד, אבל לגבי דרקונים גדולים זה לא כזה מרשים וחוץ מזה אין עצים מספיק גדולים כדי שזה יהיה רלוונטי לגביהם, שלא לדבר על זה שהעובדה שהם פותחים את בית החזה שלהם כשהם עפים הייתה נותנת הזדמנות מצוינת לגיבורים אקראיים לירות להם חץ בלב. אז דרקון כזה לא היה שורד הרבה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">20:30</span>
                </div>
                <div class="content">
                    <p>הדרך הבאה לעוף היא הדרך שלא קשורה בכלל לכנפיים וכבר דובר על הרעיון הזה קצת בפרק הקודם. אם כבר יש לנו חיה שאוגרת בתוכה גז שהוא דליק אבל הוא גם קל, אז בואו פשוט נשתמש בגז הקל כדי להרים את הדרקון. ככה זה עובד, הסיבה שבלוני הליום עולים למעלה היא שהגז שבתוכם הוא קל יותר מהאוויר שסביבו וכידוע אפשר להשתמש בעיקרון הזה גם כדי להרים למעלה דברים כבדים. ככה כדורים פורחים עובדים. אז מזה הגיעה התיאוריה של מעוף הדרקונים, ששם הדרקונים הם קצת הם שמנמנים כאלה, הם נפוחים, כי הם מלאים בגז, מימן, לא הליום, וזה מרים אותם וזה מן הסתם מאוד ישפר את יכולת התעופה של דרקון. זה יכול להסביר שניים במכה אחת, גם איך חיה כזאת גדולה עולה לאוויר וגם איך היא נושפת אש. זה נשמע נורא נחמד עד שמכניסים לעסק מספרים. אני לא עשיתי בפרק הקודם את החישוב הזה אבל אבישי בטוויטר כתב בעקבות הפרק שרשור ארוך עם ניתוחים וחישובים ודברים שאני לא עשיתי. והמסקנה שלו היא כזאת. קודם כל, אם פרה חשמלית אוכלת הרבה הרבה עשב ואוגרת הרבה מתאן בתוך הגוף, נגיד שיש לה בתוך הגוף קוב מטר מעוקב של מתאן, זה נותן לה עילוי של חצי קילו. כלומר בלון של קוב של מתאן יכול להרים לאוויר משקולת של חצי קילו. אבל פרה שוקלת יותר מחצי קילו. וזאת הסיבה שאתם לא רואים פרות עפות באוויר. גם אם אנחנו מחליפים את המתאן במימן שהוא גז עוד יותר קל, העילוי שהוא נותן הוא 1.2 קילוגרם לקוב וגם זה לא מספיק. אפילו אם יש לנו דרקון ממש ממש גדול שנגיד יש לו בתוך הגוף מכל, הריאות והקיבה או מה שזה לא יהיה, הוא מחזיק 10 קוב של מימן בתוך הגוף. זה כמו 10 קוביות של מטר על מטר על מטר, כן, זה מכל בגודל של חדר. זה מספיק כדי להרים לאוויר 12 קילו דרקון. ודרקון שוקל יותר מ-12 קילו. כאילו אמרנו שאם הוא נראה כמו טי-רקס אז הוא שוקל יותר כמו 12 טון וגם אם אנחנו נותנים לו הרבה מאוד הנחות הוא לא שוקל 12 קילו. זה פשוט לא, זה. זאת הבעיה עם הקטע הזה של שימוש בגזים קלים מהאוויר כדי לעוף שצריך ממש ממש ממש הרבה מהם. אם ראיתם כדורים פורחים, אבל ראיתם אותם רק בסרטים מצוירים ואייקונים וכאלה, אז יכול להיות שלא באמת עיכלתם כמה שכדור פורח זה דבר גדול. כדור פורח אופייני הוא בגובה של בניין של שש קומות. וכל זה כדי להרים סל קטן עם כמה אנשים בפנים. ובשביל להרים משהו ששוקל טונות צריך דבר עוד יותר גדול מזה. ספינות אוויר, צפלין, הן היו דבר שיכול לקחת משקלים מאוד מאוד גדולים, אבל בשביל זה הן היו מאוד מאוד גדולות. ההינדנבורג, ספינת האוויר המאוד מפורסמת מסיבות לא טובות, היא הייתה בצורת גליל שהקוטר שלו הוא 41 מטר, כלומר בגובה של בניין של 13 קומות ואורך שלה היה רבע קילומטר. זה דבר עצום, זה דבר בגודל של בלוק עירוני לא קטן שעף באוויר. ואפילו אז אני לא לגמרי בטוח שהוא יכול להרים משקל של דרקון. אז אם אנחנו רוצים דרקון מעופף שמבוסס על גז קל מהאוויר, הדבר שאתם צריכים לחשוב עליו זה לא דרקון שמנמן אלא יותר מזה. קחו דרקון, עכשיו תנפחו אותו, עכשיו תנפחו אותו, עכשיו תנפחו אותו, עוד עוד עוד עוד עוד עד שהדרקון הופך לבלון עצום עם איזה שהוא ראש בולט בצד אחד וזנב בצד השני ואולי קצת כנפיים לניווט, אבל הוא בעיקר בלון. מאוד מאוד גדול. זאת חיה מאוד מעניינת ואולי חיה כזאת באמת יכולה להתקיים, אבל זה כבר מאוד מאוד רחוק מאיך שאנחנו מדמיינים דרקון ולא משנה בכלל כמה רגליים יש לו. מה שעוד יותר מעניין זה מה קורה אם דוקרים את הדרקון. אז מה אז, אין תקווה לדרקון שגם יכול לעוף וגם נראה מכובד? יש אפשרות אחרת.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">25:18</span>
                </div>
                <div class="content">
                    <p>שי מונץ' שהוא מומחה לאווירודינמיקה, כתב לי שיש דבר חשוב מאוד ששכחתי. כי כל מה שדיברתי עליו, הכל, על שטח הכנפיים שצריך ביחס למשקל וכוח העילוי של גזים ומה צריך בשביל לנפנף בכנפיים וכל הדבר הזה, כל זה נכון לגבי אוויר. האוויר של כדור הארץ. אבל זה לא אומר שזה ככה במקום אחר. בכוכבי לכת אחרים יש אטמוספירה אחרת עם הרכב גזים אחר ולחצים אחרים. אז ברגע שאנחנו מסירים מעצמנו את המגבלות האלה, יש הרבה מה לעשות. נוגה למשל הוא כוכב לכת עם אטמוספירה הרבה הרבה הרבה יותר דחוסה וצפופה ודומה לזאת של כדור הארץ. פני השטח של נוגה הם מקום נוראי ומי שיגיע לשם פשוט יימחץ. אבל למי אכפת מפני השטח? ככל שעולים באטמוספירה הלחץ בהדרגה יורד עד שמגיעים לחלל שמה הלחץ הוא אפס. אז באיזושהי נקודה באמצע, כנראה ישנה איזושהי שכבה של האטמוספירה שבה הדחיסות היא מספיקה בשביל לעוף כמו שצריך. בשביל שדרקון יוכל לעוף בלי פשרות, ארבע רגליים, כנפיים באורך סביר, הוא יכול אפילו לנשוף אש בטח אפשר לארגן איזה שהוא צירוף גזים כזה. זה יכול לעבוד אם אתם רק נמצאים בשכבה הנכונה של נוגה. עכשיו האטמוספירה של נוגה לא מתאימה לבני אדם, ככה שאם יהיה דרקון, לא יהיו אבירים שנלחמים בו, כלומר לא אבירים רגילים. הם יכולים להיות אבירי חלל בתוך חליפות חלל עם ג'טפקים וחרבות שעפים, אוקיי, זה יהיה מגניב נורא. אבל אם אנחנו רוצים מקום שבו גם דרקונים וגם אנשים יכולים לחיות ביחד על הקרקע, לא רק באוויר. בטח גם את זה אפשר לארגן. רק צריך למצוא את כוכב הלכת הנכון. ואז זה הופך ללא עניין של איך עושים דרקון אלא איך עושים כוכב לכת עם ההרכב הנכון של גזים באוויר שמאפשרים גם נשימה וגם תעופה. ואל תשכחו שאם אנחנו כבר בכוכב אחר, אז גם הכבידה יכולה להיות שונה. אז בכלל כל העסק הזה של טיסה יכול להפוך להרבה יותר קל. אז אין דרקונים בכדור הארץ, אבל בהחלט יכולים להיות במקום אחר. אז מה הייתה השאלה? האם בכל זאת יכול להיות דרקון שעף? כן. פשוט הם צריכים לעוף מאוד מהר ברוורס, או להיות בצורה של בלון בגודל של בניין, או להיות חרדונים קטנים, או לגור בנוגה. זאת התשובה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">28:42</span>
                </div>
                <div class="content">
                    <p>עוד מעט קצת על החיפושית ההיא. חוץ מלתקן אותי על זה שמימן הוא לא הליום, הדבר הכי נפוץ שאנשים שלחו לי בעקבות הפרק הקודם על הדרקונים היה לשאול אם אני מכיר את החיפושית, החיפושית המפציצה. כי זה דבר שאנשים חושבים עליו כשהם חושבים על דרקונים. וזה נכון, זאת באמת חיה יוצאת דופן. החיפושית הזאת, השם הרשמי שלה זה מפציצנית מרעישה בעברית, מתברר. זאת באמת חיה יוצאת דופן. זאת חיפושית קטנה מאוד בגודל של פחות מסנטימטר שיורקת אש. כלומר היא לא, היא לא ממש יורקת אש, אבל היא עושה דבר שקצת דומה. היא פולטת מהחלק האחורי שלה, לא מהפה, כן, מה לעשות, היא פולטת חומר רותח וחומצי שמעלה עשן. כלומר זה אדים, זה לא עשן, אבל עדיין זה די מרשים שחיפושית עושה פפפ ופולטת משהו עם עשן. אפשר להבין למה זה נראה כאילו היא יורקת אש. עכשיו זה עובד נגד חרקים, זה לא שהיא נורא נורא מסוכנת לאנשים. זה דומה ליריקת אש של דרקון, זה לא. אבל זה כן מאוד מאוד מרשים איך היא עושה את זה. כי הבעיה עם זה שיש לכם חומר חומצי רותח בתוך הגוף זה שהוא חומר חומצי רותח וזה מסוג הדברים שבדרך כלל אתם לא רוצים בתוך הגוף. אז איך בדיוק זה עובד? איך יכולה לירוק חומר שיפגע בה? ככה. לחיפושית הזאת יש בתוך הגוף שני, טוב נקרא לזה מכלים נפרדים של שני חומרים שונים שלא משפיעים אחד בפני עצמם. אבל התגובה שלהם אחד לשני גורמת להם להפוך לחומציים. אז יש לה תא פיצוץ ליד הפתח התחתון, אז היא מפרישה את שני החומרים האלה שמתערבבים שם ומורתחים שם ונפלטים בכוח החוצה. זה קצת מסובך האמת בשביל יריקת אש, אפשר לירוק אש באופן יותר פשוט מזה. אבל מעבר לזה, זה מזכיר לי משהו אחר. אם כבר אנחנו מדברים על כל מיני שיטות לעוף, אז יש שיטה אחת לעלות לאוויר שאני לא הזכרתי. שני תאים של שני חומרים שונים שמעורבבים ואז מוצתים ונפלטים בכוח החוצה למטה. ככה עובד טיל. טילים שמשוגרים לחלל, זאת השיטה, זה האופן שבו הם עובדים. אני מניח שהחומרים שלהם הם לא בדיוק אותו דבר, אבל שוב זה ככה זה עובד. אז אם זה עובד בחיפושיות, אולי אפשר להגדיל את זה? אולי אפשר ליצור דרקון שעף כמו טיל? זה דרקון בין-כוכבי. וואו. כנראה שלא, סביר שזה לא יהיה באמת ישים, אבל אני מעדיף להשאיר את זה כאן ולא לחקור יותר מזה כדי להאמין שזה עדיין אפשרי. זאת הייתה התשובה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">32:05</span>
                </div>
                <div class="content">
                    <p>בין האנשים שעזרו ויעצו בפרק הזה נמצאים נדב ישראלי ממרכז הצפרות של החברה להגנת הטבע ושי מונץ', דוקטורנט במעבדת האווירודינמיקה של אוניברסיטת תל אביב ובוגר אוניברסיטת החלל הבינלאומית, ואני מת על זה ששניהם נמצאים באותו פרק. חוץ מזה המון המון אנשים אחרים שלחו לי דברים ואני הסתכלתי עליהם, תודה לכולם, אני לא יכול להגיד את כולם. עורכת - שלי נוי. ייעוץ ותמיכה מורלית - מוץ. את כל הפרקים של הפודקאסט ולשלוח לי שאלות שאולי אני אענה עליהם בהמשך אפשר למצוא באתר doronfishler.com ושם אפשר למצוא גם מידע על הרצאות שאני עושה. ודרך אגב אני רציתי להגיד, אנחנו הקלטנו בשבוע האחרון פרק לייב, זה הולך להיות הפרק הבא שייצא, והיה נורא נורא כיף, הגיעו המון אנשים, רק מה, אני מאוד מאוד שמח שאנשים מתלהבים אבל זה נשמע כאילו יש אנשים שלא מודעים לזה שאני עושה הרצאות כל הזמן. כנסו לאתר, תראו מתי אתם יכולים לראות אותי מדבר. תודה לצוות רשת עושים היסטוריה - אביב שם טוב, עושה דברים, שילה דביר, עושה דברים אחרים. אני דורון פישלר. יאללה ביי. לפודקאסטים נוספים של רשת עושים היסטוריה ולהצטרפות לרשימת התפוצה של התוכנית בדואר האלקנרוני בקרו ב-osimhistoria.com או הורידו את אפליקציית עושים היסטוריה מחנות האפליקציות של אנדרואיד.</p>
                </div>
            </article>
            
        </div>
        
    
        
    
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>