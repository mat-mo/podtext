<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>[התשובה] ארטיק קרטיב - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>[התשובה] ארטיק קרטיב</h1>
        <div class="meta-row">
            <span class="meta-date">פורסם ב: 8 ביוני 2020</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="player-container">
        <audio id="audio-player" controls>
            <source src="" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
        
            
        
            
        
            
        
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">00:00</span>
                </div>
                <div class="content">
                    <p>היי, יואב והמון המון אחרים שאלו אותי בזמן האחרון, המוזיקה הזאת, המוזיקה שאנחנו משמיעים בתחילת כל פרק. זה. איך קוראים לה ואיפה אפשר למצוא אותה? אז ככה, לקטע הזה יש שם, קוראים לו Hip Hop/Rap Bit, וכתב אותו בחור מוכשר שקוראים לו דייוויד הייד, לא פירס, שיש לו סאונד קלאוד שבו הוא מפרסם קטעים אינסטרומנטליים שהוא כותב בכל מיני סגנונות ומפרסם אותם באופן חופשי לשימוש. יש לו הרבה דברים נחמדים שם. הקטע הזה הוא לא שיר, כלומר אל תצפו שזה יתפתח. זה קטע שנועד להיות לופ לרפרפ עליו, אז אין הרבה המשך לשיר מעבר למה ששמעתם. דור קומט, עורך הסאונד הראשון של הפודקאסט מצא את זה כשהוא חיפש מוזיקה לפרק הראשון הניסיוני שעשינו ומאז פשוט שם. אז זהו, ליוצר קוראים דייוויד הייד. זאת התשובה, אנחנו תכף נתחיל.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">01:05</span>
                </div>
                <div class="content">
                    <p>יש לכם סיפור מעניין במשפחה? סבא גיבור, אמא שעשתה היסטוריה? אני וצוות עושים היסטוריה ניצור עבורכם תוכנית רדיו דוקומנטרית מרתקת וקסומה. FamilySound.co.il - סיפור משפחתי. מתנה מדהימה שנשמרת לדורות.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">01:31</span>
                </div>
                <div class="content">
                    <p>היי, אני דורון פישלר, זאת התשובה. שלומית שלחה את השאלה: מה ההבדל בין קרטיב לארטיק? וזאת שאלה טובה, האמת שגם אני מתבלבל. אז מה עושים כשלא יודעים? שואלים. גיא?</p>
                </div>
            </article>
            
            <article class="paragraph speaker-גיא">
                <div class="paragraph-meta">
                    <span class="speaker-name">גיא</span>
                    <span class="timestamp">01:47</span>
                </div>
                <div class="content">
                    <p>כן.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">01:48</span>
                </div>
                <div class="content">
                    <p>מה זה ארטיק ומה זה קרטיב?</p>
                </div>
            </article>
            
            <article class="paragraph speaker-גיא">
                <div class="paragraph-meta">
                    <span class="speaker-name">גיא</span>
                    <span class="timestamp">01:50</span>
                </div>
                <div class="content">
                    <p>קרטיב זה ארטיק קרח, נראה לי. קרטיב זה ארטיק. קרטיב זה הזה שעושים מקרח. כן. קרטיב וארטיק קרח זה מילים נרדפות בעצם.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">02:01</span>
                </div>
                <div class="content">
                    <p>אוקיי, אז ארטיק זה, ארטיק זה המילה הכללית שכוללת גם את הדברים עם השוקולד וגם את הקרח?</p>
                </div>
            </article>
            
            <article class="paragraph speaker-גיא">
                <div class="paragraph-meta">
                    <span class="speaker-name">גיא</span>
                    <span class="timestamp">02:09</span>
                </div>
                <div class="content">
                    <p>נראה לי שכן.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">02:10</span>
                </div>
                <div class="content">
                    <p>אוקיי, או ש... רוב האנשים שדיברתי איתם אמרו שקרטיב זה קרח וארטיק זה הגלידה עם השוקולד מסביב. אני איכשהו כל הזמן חשבתי שזה הפוך, שארטיק זה הקרח וקרטיב זה השוקולד, אבל זה בלבול שלי, אני כנראה היחיד. יש דעה סכמה לגבי מה זה קרטיב ומה זה ארטיק. בכל אופן למה להסתבך? אפשר פשוט לבדוק במילון. יש לי פה במקרה את מילון אבן שושן לתלמידי בית הספר, מחודש ומעודכן לשנות האלפיים. אז, לטענת מילון אבן שושן, ארטיק... ארור, ארז, אורז, ארז, אריח, אורח, ארי, אריג... כבר עברנו את הארטיק. ארטיק היה אמור להיות שם. ארטיק היה אמור להיות בין אורח לארי, אבל המילה הזאת לא שם. אוקיי, אז לפי המילון המילה ארטיק לא קיימת. מוזר. בוא נבדוק את קרטיב. קרטיב צריך להיות... פה. בין קרטון, שזה במקרה שתהיתם לוח עשוי שכבות אחידות של נייר מודבקות זו על זו, לקרטל - איגוד של יצרנים לשם שמירה על מחירים גבוהים, כמו במשפט 'הממשלה חוקקה חוק נגד קרטלים כדי למנוע עליית מחירים'. מאוד מעניין, אבל איפה הקרטיב? הוא היה אמור להיות כאן בין שתי המילים האלה, אבל גם הוא לא שם. לפי אבן שושן אין ארטיק ואין קרטיב. וזה לא שהמילון הזה מאוד בררן במילים, כי ממש כמה מילים אחר כך נמצאת המילה 'קריזיונר' - מי שנוטה להתרגז בקלות. ואני די בטוח שהמילים ארטיק וקרטיב הן מילים יותר שימושיות ויותר לגיטימיות מהמילה קריזיונר.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">03:59</span>
                </div>
                <div class="content">
                    <p>אוקיי, ניסיון אחרון. נחפש 'שלגון'. כי אני יודע שבעברית נכונה בעצם צריך להגיד שלגון. רק ש... אוקיי, שלגון... שלגון? מה שלגון? אני תמיד שמעתי על שלגון. זה גלידה על מקל, 'ארטיק', ארטיק עם מרכאות. יופי! אז הם מכירים בזה שהמילה ארטיק קיימת, הם רק לא נותנים לה ערך. אוקיי, אני אאלץ בנקודה הזאת לא להסכים עם מר אבן שושן. כן המילה ארטיק קיימת. אם יש מילה שבערך מאה אחוז מתושבי הארץ דוברי העברית מכירים היא נפוצה הרבה יותר מהמילה שלגון ובטח שמהמילה 'שלגון' מה שזה לא יהיה. אז זאת מילה. אז למה המילון לא מכיר בה? ומשהו עוד יותר מוזר, למה העטיפות של ארטיקים לא מכירות בה? על עטיפה של ארטיק אף פעם לא כתוב ארטיק. כמעט אף פעם. על רובם לא יהיה כתוב לא ארטיק ולא קרטיב, מקסימום שלגון. למה? כולם מכירים את המילה ארטיק, למה לא להשתמש בה?</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">05:07</span>
                </div>
                <div class="content">
                    <p>הניחוש שלי, זה משום שזה שם של מותג. אני חושב שהרבה אנשים יודעים שארטיק זה למעשה שם של חברה. זה אחד המקרים שבהם השם של המותג של החברה הפך לשם של הדבר עצמו, כמו ג'יפ, או פריג'ידר, או ג'קוזי, או פלאפון, או נסקפה. כלומר רק חברת ג'קוזי מייצרת מוצרי ג'קוזי. לטעון שיש לכם בבית ג'קוזי מתוצרת חברה אחרת זה קצת כמו להגיד שאתם שותים קוקה קולה מתוצרת פפסי. זה לא אמור להיות נכון, אבל זאת המציאות כי המילה ג'קוזי בעברית הפכה למילה שהמשמעות שלה היא אמבטיה שעושה בועות ולא משנה מי ייצר אותה. אז כן זה נכון גם לגבי ארטיק. ארטיק זה שם של חברה.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">05:56</span>
                </div>
                <div class="content">
                    <p>אבל זאת ממש לא כל התשובה, כי הסיפור של ארטיק מתברר הוא סיפור על מיתוג ומסחר ויריבות מרה, פשע, שחיתות, היחסים בין חברה מסחרית למדינה והרבה הרבה מקלות של ארטיקים. ואני צריך לדעת כי אני בשבועות האחרונים מהרגע שנכנסתי לסיפור הזה העברתי ימים שלמים באתר ארכיון העיתונות של הספרייה הלאומית בחיטוט בידיעות בעיתונים בני 50, 60 ו-80 שנה. היה כזה כיף. אז ארטיק קרטיב, הסיפור האמיתי.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">06:42</span>
                </div>
                <div class="content">
                    <p>לפני הרבה זמן. יותר, יותר... לא, לא, יותר מדי. תחזור קצת קדימה. אוקיי, עכשיו אנחנו פה. בשנת 1948 הוקמה מדינת היהודים, ויהודים מכל התפוצות הגיעו בהמוניהם לארץ וגילו שחם פה. וכשחם, רוצים לאכול משהו קר. אז הם אכלו גלידה. היו קיוסקים שבהם אפשר היה לקנות גלידה וגם ארטיק, רק שלא קראו לזה ארטיק. המילה שלגון הייתה קיימת אבל גם היא לא ממש הייתה בשימוש נפוץ. לדבר הזה שעל מקל קראו 'גלידת מקלות' או המילה הרבה יותר נפוצה הייתה 'אסקימו'. אסקימו כמו אסקימו לימון. זאת הייתה המילה במשך המון שנים. ככה קראו בעברית לדבר מתוק וקר על מקל. המוכרים בחוף הים צעקו 'אסקימו קר! אסקימו!', ולא רק בחוף הים דרך אגב, גם בקולנוע. שם מכרו את זה לא במזנון אלא באולם. אחד הסמלים הכי מוכרים של קולנוע באותו זמן, יותר מפופקורן, היה האיש עם הארגז שברגע שמתחילה הפסקה והאור נדלק הוא קם וצועק: 'אסקימו קר! אסקימו! אסקימו! אסקימו קר!'.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">08:08</span>
                </div>
                <div class="content">
                    <p>ב-1935 הופיע בעיתון דבר הקטע הפיוטי הזה: 'והוא מתהלך בחוצות העיר לבוש לבנים כמלאך אלוהים, ופך של קסמים תלוי לו על צווארו שבו טמון וגנוז אוצרו וממנו פרנסתו ועיקרו. ובשיר יישא דבריו: אסקימו קר, אסקימו טרי, אסקימו טוב, אסקימו בריא, אסקימו חביב ונודע בתל אביב, אסקימו טוב, קנו אותו לרוב. ובני האדם ששומעים מזמור שיר זה מיד פותחים הם ארנקיהם, מוציאים מטבעותיהם ומהללים ומשבחים פלאי העיר שהכל אומרים בתוכה שיר'. איך זה שאף אחד לא הלחין את הקטע המקסים הזה עד היום?</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">08:50</span>
                </div>
                <div class="content">
                    <p>עכשיו אסקימוסים וגלידות היו בדרך כלל דברים שיוצרו במקום. כלומר כל חנות גלידה ייצרה ומכרה את הגלידה של עצמה. גלידה וארטיקים זה דבר מסובך כי זה צריך להישאר בקור מן הסתם. אז אם יש לכם מפעל ארטיקים ביפו ואתם רוצים למכור אותם בנתניה, אז אתם צריכים שיהיה לכם מקפיא ביפו ומקפיא בנתניה ומשאית מקוררת שעוברת ביניהם. זאת פרודוקציה. זה הרבה חשמל, זה הרבה דלק וב-1948 דברים היו יותר מסובכים ממה שהם עכשיו, לא לכל אחד היה מקפיא בכלל. אז בשביל חברה לייצור גלידה בקנה מידה ארצי היה צריך השקעה מאוד מאוד גדולה, אז לא ממש היו כאלה. היו קטנים מקומיים.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">09:39</span>
                </div>
                <div class="content">
                    <p>ואז ב-1952 הגיעה למדינה הצעירה הבשורה מבלגיה. קבוצה של משקיעים יהודים מבלגיה מקימים בית חרושת חדש ומודרני לגלידה בבת ים. זה היה פרויקט באמת ענק. הושקע בבית החרושת הזה סכום שלזמנו היה סכום עתק. לקח להם שנה שלמה לבנות אותו וראש היה ברור שהכוונות שלהם היו רציניות. הם לא התכוונו להיות רק גלידה מקומית של בת ים. המפעל הזה היה בעצם סוג של סניף ישראלי של חברת גלידה בלגית, היא סיפקה את המכונות ואת הידע למפעל. לחברה הבלגית קראו ארטיק. למה ארטיק? ארטיק זה שיבוש של ארקטיק. ארקטיק, האזור הארקטי, הקוטב הצפוני, מקום קר. דרך אגב לאזור שבצד השני של כדור הארץ, לקוטב הדרומי, קוראים אנטי ארקטיק ולכן ליבשת שם קוראים אנטארקטיקה. יש כמה אנשים שפשוט התפוצץ להם המוח עיו. אבל ארקטיק... ארקטיק זאת מילה שלא ממש מתגלגלת על הלשון ולכן הבלגים קיצרו את המילה לארטיק. ועדיין הכוונה הייתה ברורה, הלוגו של החברה היה ילד אסקימוסי במעיל פרווה וגם למפעל הישראלי קראו ארטיק.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">11:03</span>
                </div>
                <div class="content">
                    <p>בקיץ 1952 מפעל ארטיק התחיל לייצר סוג של גלידה על מקל. זה לא נראה כמו הארטיקים שאתם רגילים לראות היום. הצורה של זה הייתה שונה. זה לא מלבן שטוח כזה אלא ריבוע. כלומר תחשבו על שלוש קוביות מונחות אחת על השנייה עם שוקולד מסביב ומקל תקוע מלמטה ונייר כסף שעוטף את הכל עם פסים אלכסוניים וציורים של דובי קוטב. זה שלגון ארטיק המקורי. וארטיק היה טירוף. מהרגע שהוא הגיע המוצר הזה נחטף. אנשים השתגעו על זה לגמרי. שלגון ארטיק היה יקר ביחס לשלגונים אחרים אבל זה לא שינה, עדיין אנשים חטפו את זה. תוך חודשיים מתחילת ההפצה החברה לא הצליחה לעמוד בדרישות לארטיקים. זה הפך להיות הדבר שכולם מדברים עליו, לא רק ילדים, עד שאפילו העטיפות של ארטיק נהיו תופעה. זה מתוך עיתון הבוקר בנובמבר 1952: 'נגד הגלידה עצמה אין לי שום דבר, אך הצרה היא שלארטיק החדש יש עטיפה היגיינית ושזו כמעט אף פעם אינה נשלחת לפחית המיועדת לכך אלא על הארץ. עשרות אלפי ניירות מוחצפים מקשטים את פני תל אביב והיות והעונה היא עונת הסתיו קמים הרוחות והניירות עפים באוויר ממש כעלי שלכת'.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">12:33</span>
                </div>
                <div class="content">
                    <p>למה ארטיק הצליח עד כדי כך? יותר מכל חברה אחרת? ארטיק לא ממש שיחקו בצורה הוגנת. 1952 הייתה תקופת הצנע. למדינה צעירה קטנה ומוקפת אויבים היה מעט מאוד כסף וכולם היו צריכים לחסוך. וזה לא שהמדינה מבקשת מכולם בנימוס לחסוך אלא היא הכריחה אותם לחסוך. זה אומר שהייתה הגבלה על מה וכמה כל אדם יכול לקנות. כל משפחה לפי מספר הילדים קיבלה תלושים לככה וככה בשר שמותר להם לקנות כל חודש, כמות כזאת וכזאת של חמאה, כמות כזאת של סוכר שלא ייגמר. וגם היצרנים היו מוגבלים במה שהם יכולים להשתמש בו. למשל המגבלה של יצרני הגלידה בהתחלה הייתה שהם לא יכולים להשתמש ביותר מעשרה אחוז סוכר ועשרה אחוז חלב רזה. ב-1952 המגבלות האלה הוחמרו עוד יותר. יצרני הגלידה לא הורשו להשתמש בסוכר בכלל ובמקום זה השתמשו בסירופ תמרים. ומעט החלב שהם השתמשו בו הוא היה חלב רזה במיוחד מאבקה שלטענתם הוא נועד בכלל להאכלת תרנגולות במקור. עכשיו תסתכלו על רשימת המרכיבים של גלידה ותגלו ממש בהתחלה ששניים המרכיבים החשובים ביותר של גלידה הם סוכר וחלב. ואם אתם עושים גלידה בלי סוכר ובלי חלב אבל עם סירופ תמרים ואוכל תרנגולות, הדבר שאתם תקבלו לא יהיה גלידה. הוא יהיה במקרה הכי טוב חיקוי חיוור ועייף לגלידה. אז הגלידה הישראלית לא הייתה טעימה.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">14:25</span>
                </div>
                <div class="content">
                    <p>אר ארטיק... חברת ארטיק קיבלה אישור ממשרד המסחר והתעשייה לייבא ולהשתמש בחומרים משובחים באמת כמו סוכר וחלב, חלב אמיתי, חלב שמנה. למה? למה לארטיק היה מותר מה שלאחרים לא? את זה לא הצלחתי ממש לברר. יכול להיות שזאת הייתה הטבה שהם קיבלו לזמן מוגבל כדי לעודד אותם להקים את המפעל בארץ. היו טענות שזה משום שהמפעל הזה פעל במסווה של מפעל קרח בכלל. בכל אופן היו להם איזה שהם קשרים בממשלה כנראה והיה להם מותר מה שלאחרים היה אסור. ולכן הגלידה שממנה היה עשוי הארטיק הייתה חד משמעית טובה יותר מהגלידה של כל האחרים. לא פלא שהם השתלטו על השוק. ארטיק היה יקר יותר אבל היה לו טעם של גלידה. וזה כמובן מאוד הרגיז את כל יצרני הגלידה האחרים. הם אמרו יש פה חברה שלוקחת לנו את כל השוק ולנו אסור לייצר מוצרים טובים יותר כדי להתחרות בה. לא הוגן. עכשיו האם הארטיק המקורי באמת היה כזה נהדר גם בסטנדרטים של היום? אני לא יודע, אני אף פעם לא טעמתי אותו, אבל אבא שלי טוען שזה היה נורא נורא טעים. ויש מצב שהוא צודק, מצד שני כשנקודת ההשוואה שלך היא סירופ תמרים ואוכל תרנגולות, הכל יהיה טעם גן עדן. בנוסף לזה ארטיק השתמשו גם בשיטות שיווק חכמות. הם בחרו לעצמם משווקים בכל עיר, קיוסקים ומוכרים שהורשו לקבל את תוצרת ארטיק. לחלק מהמוכרים האלה הייתה בעיה, לא היו להם מקפיאים וקצת קשה למכור ארטיק בלי מקפיא. אז החברה נתנה להם, כלומר היא השאילה להם חינמן כסף מקפיאים כשהדרישה היחידה היא שימכרו רק ארטיק ולא תוצרת של שום חברה אחרת. וככה ארטיק תוך קיץ אחד השתלטה כמעט לחלוטין על שוק הגלידות בארץ.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">16:20</span>
                </div>
                <div class="content">
                    <p>אבל אז בא 1953 ואיתה המלחמה הקרה. יצרני הגלידה האחרים בארץ ידעו שאין להם שום סיכוי מול ארטיק אם נלחמים בנפרד. כדי לשרוד הם עשו את מה שכל קבוצת רובוטים שהופכים לחיות עושה - להתאחד לרובוט ענק. קבוצה גדולה של יצרני גלידה ואסקימו שרק לפני שנה היו יריבים אחד של השני איחדו כוחות מול האויב המשותף ארטיק והקימו ביחד חברה גדולה, הדבר שיחזיר מלחמה לענק. ולמגה-זורד הזה, המגה חברה הם נתנו את השם: קרטיב.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">17:06</span>
                </div>
                <div class="content">
                    <p>חברת קרטיב נוצרה מאיחוד של כמה יצרני גלידה, הקימה מפעל בפתח תקווה והתחילה לייצר מוצרים משלהם. מוצרים טובים, כי גם הם השיגו איכשהו אישור לייצר מוצרים מחומרים איכותיים יותר. אולי משום שכחברה גדולה היה להם יותר כוח שכנוע ואולי שיחדו מישהו בכנסת בגלידות, אני באמת לא יודע. אבל עכשיו היו שתי חברות גדולות שייצרו גלידות טובות. אחת המודעות הראשונות בעיתונות שהציגה לציבור את החברה החדשה, קרטיב, אמרה ככה: 'קרטיב בפתח תקווה! קרטיב פירות! קרטיב שוקולד! קרטיב שקדים! מה? קרטיב לימון! קרטיב קסטה!'. מה שלא נשמע היום הגיוני בכלל, מה זה קרטיב קסטה? פשוט החלוקה הזאת של ארטיק-קרטיב כמו שאנחנו מכירים אותה שקרטיב זה הקרח וארטיק זה הגלידה היא לא הייתה קיימת. זה לא שקרטיב ייצרו רק כאלה וארטיק ייצרו רק כאלה, שניהם ייצרו את שני הסוגים הם פשוט היו שתי חברות שונות. קיץ 1953 היה מלחמה בין ארטיק לקרטיב. המלחמה הייתה גם על הקונים, הקהל, וגם על המשווקים, כי אם היה לכם קיוסק או שהייתם מוכרים בים, לא יכולתם למכור ארטיק-קרטיב. אתם עם ארטיק או שאתם עם קרטיב. רק מה? הרבה מהמשווקים של ארטיק לא יכלו לעזוב כי ברגע שהם נוטשים את ארטיק ארטיק היו לוקחים להם את המקפיאים ואז הם היו נשארים בלי פרנסה בכלל. בכל אופן קרטיב בהחלט נתנו תחרות לארטיק עד שארטיק שלפו נשק סודי נוסף. הם פתחו במבצע פרסים.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">18:49</span>
                </div>
                <div class="content">
                    <p>איך המבצע עובד? אז בואו תשמעו מתוך המודעה שארטיק פרסמו. 'בכל פעם שאתה רוצה ליהנות ממשהו קריר ומשיב נפש, טעם מהשלגון החדש של ארטיק. אחרי הלקקיה האחרונה, אל תזרוק את המקל. שים לב! על כל מקל שני נמצאת אחת האותיות א, ר, ט, י או ק. אחרי שתאסוף חמישייה שלמה המכילה את חמש האותיות...' אוקיי, אתם יודעים איך זה עובד. בואו נעבור על רשימת הפרסים. פרס ראשון: מסע באירופה כולל שהייה של שמונה ימים במלון מפואר בבריסל וסיור בבלגיה ובמפעלי ארטיק. פרס שני: מקרר חשמלי חדיש ומשובח תוצרת פילקו. מקלט רדיו חדיש של פיליפס בעל שמונה מנורות. אוקיי, זה הרבה מנורות בשביל רדיו. אני חושב. פטיפון חשמלי אוטומטי גדול. תנור חשמלי גדול כולל שתי פלטות. כן כי הרי איזה ילד לא חולם על תנור חשמלי גדול עם שתי פלטות? רובה אוויר. שבעה פגיוני סיירים. פגיוני סיירים. אפשר ללמוד הרבה על התקופה שבה נערכה התחרות הזאת רק מרשימת הפרסים.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">20:03</span>
                </div>
                <div class="content">
                    <p>מבצעים כאלה הם לא בדיוק דבר חדש היום אבל זאת הייתה אחת הפעמים הראשונות בארץ שעשו דבר כזה ואם המדינה הייתה מטורפת על ארטיק קודם, עכשיו זה היה עוד יותר טירוף. על כל מבצע כזה אומרים שיגענו את המדינה. לא, זה היה מבצע שבאמת שיגע את המדינה. כי אנשים אספו את הדברים האלה באובססיה, כתבו על זה בעיתונים. כמו ברוב המבצעים האלה האסטרטגיה הייתה ברורה: האותיות לא מחולקות באופן שווה. היה ברור ש-ק', זאת האות שצריך למצוא. א' יש כמו זבל. ט' יש לכולם. ק' זה נדיר. אתם יכולים לקנות ארגז ארטיקים כל יום במשך חודש ועדיין לא להיתקל אף פעם ב-ק'. וזה לא שלא היו כאלה, היו אבל מעט. תשמעו את זה: מעריב, ספטמבר 1953: 'מרוב שמחה על שבנו בן השלוש וחצי מצא את האות ק' על מקל של שלגוני ארטיק התעלף ביום ב' לפנות ערב יוד מתן תושב רמלה בן 38 והוא עבר לבית חולים על ידי אוטובוס של מגן דוד אדום'. למה אוטובוס? בכל מקרה נראה שהמנצחת בתחרות הזאת הייתה חברת ארטיק.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">21:20</span>
                </div>
                <div class="content">
                    <p>עד שהגיע אותו בוקר מר, ה-3 בספטמבר 1953. כשהמשטרה פשטה על מפעל ארטיק. שלושה שוטרים הגיעו למפעל עם צו חיפוש חתום על ידי שופטת. השוטרים ערכו חיפוש והחרימו 150,000 מקלות של ארטיקים. אני אוהב את זה שהם עשו חיפוש קודם, כי הם לא מצאו איפה נמצאים ה-150,000 מקלות של ארטיקים. האשמה הייתה שחברת ארטיק עורכת הגרלה לא חוקית. שמבצע הפרסים שלה זה הימורים לא חוקיים כי הרי אסור להמר בארץ. אז בעלי ארטיק מחו נמרצות. הם אמרו שלא היה שום דבר לא חוקי בהגרלה הזאת והם התייעצו היטב עם עורכי דין לפני שהיא התחילה כדי לוודא שזה נכון, שזה לא ייחשב להימורים. יותר מזה, הם אמרו גם שעצם העובדה שהמשטרה נטפלה אליהם עכשיו פתאום כי באמת אין למשטרה משהו יותר טוב לעשות משלחפש מקלות של ארטיקים? זה קצת מוזר. הם רמזו שיכול להיות שהסיבה שזה קרה היה קשרים במשטרה שהיו לחברת קרטיב. שבטח עודדה את המשטרה לחקור את ארטיק. וזה בטח לא עזר שבאותו בוקר עוד בזמן שהמשטרה הייתה שם פתאום הגיע טלפון מחברת קרטיב שהציעו לארטיק בנימוס לאחד כוחות איתם. ולשסות ביריב שלך את המשטרה ואז להתקשר אליו עם הצעה מפתה נשמע מאוד כמו טקטיקות של מאפיה. מין כזה 'יש לך מפעל ארטיקים יפה, חבל שיקרה לו משהו'. בכל אופן הטענות של ארטיק לא עזרו. המשחק, התחרות, ההגרלה - הופסק.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">23:12</span>
                </div>
                <div class="content">
                    <p>עכשיו האם ארטיק באמת עברו על החוק? הימורים הם לא חוקיים בארץ. כלומר יותר נכון הימורים הם מונופול של מפעל הפיס והטוטו. אסור לעשות הגרלות במובן של לקנות כרטיס ואולי לזכות במשהו. אבל הרי אתם יודעים שחברות עושות את זה כל הזמן. יש המון מבצעים והגרלות. העניין הוא כזה: לפי החוק אסור לעשות הגרלות, מותר לעשות תחרויות. כלומר אפשר נגיד לעשות תחרות חשבון או שחמט או מה שלא יהיה שמי שמנצח בה מקבל פרס. ואם נגיד שניים יגיעו למקום הראשון בתיקו, אז להגריל את הפרס בין שניהם זה מותר. ואם נגיד אתה עושה תחרות ש-250,000 אנשים יגיעו למקום הראשון בתיקו, אז גם להגריל את הפרס ביניהם זה מותר. זה מותר כל עוד הייתה איזו תחרות, היה איזה שהוא אלמנט של ידע או מיומנות שצריך להוכיח כדי להשתתף בתחרות. לא מספיק לקנות כרטיס או לקנות ארטיק. וזאת הסיבה שמאז ועד היום בכל הגרלה כזאת תמיד יבקשו מכם לעשות איזו משימה אידיוטית בנוסף למקלות של ארטיקים או פקקים של בקבוקים או מה שזה לא יהיה שאתם אוספים. תמיד צריך להשלים את הסיסמה 'זה טוב זה ___' או לשלוח סלפי עם קורנפלקס, משהו כזה, כי אז זה לא הגרלה זאת תחרות, אז זה מותר. אז זה לא נשמע ממש הוגן שדווקא ארטיק חטפו את המכה על התחרות שלהם אבל הם חטפו אותה. התחרות נפסקה. אחרי כמעט חודשיים הם התחילו אותה מחדש עם חוקים שונים כדי שהם לא יסתבכו עם החוק שוב, כך שהם עדיין חילקו את הפרסים. כלומר כן, הייתה מישהי, ילדה בת שמונה מרחובות שבאמת זכתה בטיסה לבלגיה. דרך אגב הילדה הזאת צריכה להיות בת 74 היום ואם במקרה אתם מכירים אותה אז תפנו אותה אלי בבקשה, הייתי רוצה לדבר איתה לשמוע איך היה בבלגיה. בכל מקרה ההפסקה של המבצע הזה הייתה מכה לארטיק ויכול להיות שזה באמת מה שגרם להם לשקול את ההצעה הנדיבה של קרטיב. עם או בלי קשר לזה, בינואר 1954 הגיעה ההודעה: ארטיק וקרטיב מתאחדים.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">25:24</span>
                </div>
                <div class="content">
                    <p>כלומר מפעל ארטיק נשאר בבת ים ומפעל קרטיב נשאר בפתח תקווה אבל הם שיתפו פעולה. הידד. הם הפכו לתאגיד ארטיק-קרטיב. עכשיו ביחד לארטיק-קרטיב הייתה שליטה מוחלטת בשוק. כלומר כמעט לא נשארו להם מתחרים. ועכשיו כשהם גם לא התחרו אחד בשני אז לא הייתה להם בעיה גם להעלות מחירים. המחיר של ארטיק קפץ פתאום מ-75 פרוטות ל-100 פרוטות שזה המון. זאת עלייה עצומה וזה מוצר שנחשב ליקר גם קודם. וזה לא כי הם היו חייבים, זה כי הם היו יכולים כי לקהל לא הייתה ברירה. זה מתחיל להישמע כמו... איך אמרנו קוראים למילה הזאת שמגיעה במילון מיד אחרי קרטיב? קרטל. איגוד של יצרנים לשם שמירה על מחירים גבוהים, כמו במשפט 'הממשלה חוקקה חוק נגד קרטלים כדי למנוע עליית מחירים'. כן, זה. אז משרד התעשייה והמסחר נדרש לעניין ודרש מקרטל ארטיק-קרטיב לבטל את עליית המחירים הזאת. הם סירבו. המשרד איים עליהם שאם הם לא יעשו את זה הוא ישלול להם את רישיונות הייבוא והם יצטרכו לחזור לעשות קרטיבים מאוכל של תרנגולות והם מיד התקפלו והורידו את המחירים בחזרה. עדיין במשך די הרבה שנה ארטיק-קרטיב נשארו מונופול בתחום הגלידות על מקל. מהר מאוד הרוכלים בחוף הים כבר לא צעקו 'אסקימו אסקימו!', הם צעקו 'ארטיק-קרטיב!'. עכשיו היו אחרים, היו מתחרים אחרים אבל ארטיק-קרטיב היה מה שאנשים רצו. אז גם אם מכרתם שלגונים של ויטמן, אף אחד לא היה מסתובב בחוף וצועק 'ויטמן ויטמן!', הייתם צועקים 'ארטיק-קרטיב!' ונותנים לאנשים את השלגונים שיש לכם שזה לא ארטיק-קרטיב אבל דומה. ארטיק-קרטיב היו מאוד מודעים לזה והם שוב ושוב הזהירו את הציבור מפני חיקויים. הם כמה פעמים פרסמו מודעות כמו זו: 'שים לב! בקנותך מגדנים מצוינים אלה שים לב לטובתך אתה כי השם ארטיק מופיע על האריזה. באחרונה הופיעו בשוק חיקויים של יצרנים שנתקנאו בהצלחת מוצרי ארטיק ובשמם הטוב'.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">27:50</span>
                </div>
                <div class="content">
                    <p>אז השנים חלפו, וב-1963 קרה עוד דבר מדהים. ארטיק, ארטיק-קרטיב ניסתה לפתור בעיה שהייתה לה. הבעיה היא כזאת: ארטיקים אוכלים בקיץ. יש הרבה פחות ביקוש לארטיקים בחורף. ולכן בקיץ המפעל עבד במלוא הכוח, בחורף לא כל כך. וזה אומר שכל חורף הם פיטרו חלק גדול מהעובדים במפעל ובתחילת הקיץ הבא שכרו עובדים חדשים. זה מגושם זה לא נוח זה לא נעים ולכן כדי לפתור את הבעיה הם חיפשו מוצר אחר, משהו שהם יוכלו לייצר במקום ארטיקים במשך החורף ורק במשך החורף. והם מצאו. הם מצאו את הקרמבו.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">28:48</span>
                </div>
                <div class="content">
                    <p>בדצמבר 1963 הופיעה בדבר המודעה הראשונה של קרמבו שאומרת ככה: 'טעמו כבר היום את קרמבו! הטופין הממולא בקרם והמצופה בשוקולד. מעדני ארטיק לימי החורף. טעים! מזין! היגייני!'. ולצד זה יש ציור גזעני להפליא של ילד שחור. גם במקרה הזה חברת ארטיק לא המציאה שום דבר. היא לא המציאה את הקרמבו. היו כאלה עוד קודם בעולם, לא הקרמבו הוא לא המצאה ישראלית, והיו כאלה גם בארץ רק שלא קראו להם קרמבו, קראו להם בדרך כלל 'כושי'. עכשיו המילה כושי כבר אז נחשבה למילה בעייתית, היה את המקרה שצונזר השיר של יפה ירקוני 'כושי כלב קט'. אז יכול להיות שזאת הסיבה שארטיק לא השתמשה במילה כושי אלא המציאה מילה חדשה ופחות בעייתית - קרמבו. עכשיו כמו שבטח שמתם לב גם קרמבו זה דבר מאוד הצליח והשם הזה הפך להיות השם של הדבר הזה - קרמבו. וכשצצו חיקויים של קרמבו אז קראו להם מנבו וטמבו ובובו וכאלה דברים. ובבקרה לקרמבו אפילו אין לזה מילה אחרת בעברית. אין מילה כמו שלגון שהיא השם הרשמי של הדבר הזה. איך תקראו לזה? חטיף מוקצף בטעם וניל עם ביסקוויט בציפוי צמקאו? לא, קוראים לו קרמבו. זאת המילה היחידה בעברית שמתארת את המוצר הזה. וזה מטורף. יש מעט דוגמאות למקרים כאלה, למוצר שמצליח עד כדי כך שהשם שלו, שם המותג, הופך לשם של הדבר עצמו. כל חברה הייתה מתה שזה יקרה לה פעם אחת. חברת ארטיק עשתה את זה פעמיים. גם עם ארטיק וגם עם קרמבו. איך? איך הם עשו את זה? או שזה פוקס מדהים או שאיפה שהוא במשרדי חברת ארטיק בבת ים ישב האלברט איינשטיין של המיתוג, הגאון השיווקי הכי גדול שחי אי פעם בעולם.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">31:02</span>
                </div>
                <div class="content">
                    <p>ולמרות כל זאת לא הכל היה טוב בחברת ארטיק-קרטיב או כמו שהיא קראה לעצמה עכשיו בקיצור 'אר-קר'. בזמן שהוציאו את הקרמבו החברה כבר הייתה שקועה בתסבוכת אחרת. כי מוקדם יותר באותה שנה שוב הגיעה משטרה למשרדי ארטיק. והפעם האשמה הייתה יותר רצינית מהגרלה לא חוקית - העלמת מס. מתברר שבמשך לפחות ארבע שנים החברה העבירה דוחות שקריים והעלימה מס בשווי של כמעט שלושה מיליון לירות. עכשיו מה זה שלושה מיליון לירות? זה הרבה או מעט? נגיד ככה: לירה אחת זה מאה אגורות. המחיר של ארטיק באותו זמן היה 15 אגורות. כלומר זה הרבה מאוד מאוד ארטיקים. זאת הייתה העלמת המס הכי גדולה בתולדות המדינה עד אותו רגע והמשטרה במקרה הזה לא הסתפקה בלהחרים מקלות של ארטיקים - המנהלים של החברה הלכו לכלא. ויותר מזה המדינה לא איפשרה לחברה להמשיך לעבוד כל עוד היא לא מחזירה את החוב שלה של שלושה מיליון לירות. אז עם מנהלים בכלא וחוב של משהו כמו 20 מיליון ארטיקים מזה החברה לא התאוששה. החברה נמכרה וקצת אחר כך היא פורקה. ומשום מה אפילו זה לא גרם לאנשים בחוף להפסיק לצעוק ארטיק-קרטיב כי בשלב הזה זה פשוט היה השם של הדברים האלה. אם צביקה פיק היה חי כמה שנים קודם אולי הוא היה כותב שיר על אסקימו קר אסקימו קר, אבל הוא לא אז הוא כתב 'ארטיק-קרטיב שוקולד בננה' וזאת הפרסומת, פשוט זה השם של הדבר הזה. גם אחרי שחברת ארטיק-קרטיב כבר לא פעלה יותר עדיין היצרנים האחרים של שלגונים לא כתבו על העטיפות שלהם ארטיק כי זה עדיין לא הגיוני אתה לא כותב על העטיפה שלך שם של חברה מתחרה, וגם כי אסור להם. כי ארטיק זה סימן רשום. המוסד לסימני מסחר זאת הרשות במדינה שאחראית לרישום שמות של חברות, של מותגים, של מוצרים. אם אני מקים חברה אז הגיוני לרשום את השם של החברה במוסד סימני המסחר, צריך לשלם על זה קצת ואז זה שמור לי למשך כמה שנים רק כדי לוודא שאף אחד אחר לא יוכל להקים חברה מתחרה עם אותו שם. לארטיק-קרטיב מן הסתם היו סימנים רשומים על המילים ארטיק וקרטיב וקרמבו.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">33:57</span>
                </div>
                <div class="content">
                    <p>עכשיו בעניין קרמבו, ככל שאני הצלחתי לעקוב חברת ויטמן, חברת גלידות אחרת, קנתה את הסימן הרשום קרמבו מארטיק זכרונה לברכה ובהמשך בעשורים הבאים חברת שטראוס קנתה את ויטמן ויונילוור קנו את שטראוס כך שעד היום הם מייצרים קרמבו שכתוב עליו קרמבו. וכל חברה אחרת שמייצרת קרמבו צריכה לקרוא לו בשם אחר. אבל מה בקשר לארטיק וקרטיב? באופן די מוזר זה נראה שבמשך המון זמן אף אחד לא השתמש בשמות האלה. כשחברת ארטיק התפרקה ב-1965 חברה אחרת כלשהי קנתה את הסימן הרשום ארטיק וגם הוא קצת החליף ידיים במשך השנים אבל נראה שלא ממש השתמשו בו עד שבשנת 2002 הוא פשוט פג. פשוט כי אף אחד לא טרח לשלם על חידוש שלו כבר הרבה זמן. וזה אומר שמאז שנת 2002 המילה ארטיק לא שייכת לאף אחד. זה כבר לא שם מותג. לכל החברות היה מותר לכתוב ארטיק על העטיפות של השלגונים שלהם אבל הם לא עשו את זה. אולי מתוך הרגל, אולי מתוך פרנויה, אולי סתם לא חשבו על זה. עד שבשנת 2019 חברה בשם 'גלידות קולורדו' שהיא חברה שאין לה שום קשר לחברת ארטיק המקורית רשמה מחדש סימן רשום על השם ארטיק. כי למה לא? מותר להם, זה לא שייך לאף אחד אחר. הם אפילו רשמו לעצמם מחדש את הלוגו הישן של ארטיק עם הילד האסקימוסי ועכשיו הם באמת מייצרים ארטיקים שכתוב עליהם ארטיק. אז סוף סוף יש ארטיקים בשם ארטיק למרות שבעניין מה שבתוך העטיפה אין שום קשר בין ארטיק של היום לארטיק של פעם.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">35:49</span>
                </div>
                <div class="content">
                    <p>אז מה הייתה השאלה? מה זה ארטיק ומה זה קרטיב? ארטיק וקרטיב הן שתי חברות משנות החמישים שלא קיימות כבר המון זמן. לכן אין משמעות רשמית למילים ארטיק וקרטיב. זה אומר מה שאתם חושבים שזה אומר. אם רוב האנשים אומרים שקרטיב זה הקרח וארטיק זה החלבי, אז זה פשוט המצב, כי המשמעות של מילה היא מה שאנשים חושבים שהמשמעות שלה ומה שכתוב במילון לא באמת משנה. לגלידה על מקל לא קוראים שלגון. קוראים לה ארטיק.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">36:35</span>
                </div>
                <div class="content">
                    <p>האזנתם ל'חיות כיס', אני שאול אמסטרדמסקי... לא, שנייה, התבלבלתי לרגע. זאת הייתה התשובה. אחרי הפרסומת עוד כמה דברים נחמדים שמצאתי בעיתונים עתיקים כשחיפשתי ארטיקים.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">36:50</span>
                </div>
                <div class="content">
                    <p>Just Eat Takeaway, חברת האם של תן ביס בישראל, היא אחת מחברות ה-Food Delivery הגדולות ביותר בעולם עם מאות מיליוני לקוחות ושווי של כעשרה מיליארד אירו. Just Eat Takeaway מתכוונת להרחיב את הפנייה שלה לעולם ה-B2B ולשם כך משדרגת את הסטאק הטכנולוגי שלה כדי לתמוך במאות אלפי טרנזקציות בכל שנייה ומטבעות מקומיים רבים בכל רחבי העולם. Just Eat Takeaway מגייסת מפתחים במגוון תחומים. לפרונט-אנד ובק-אנד, מזמינה אתכם לשלוח את קורות החיים שלכם. לרשימת המשרות הפתוחות בקרו ב-Careers.takeaway.com או הקליקו על הבאנר שמופיע לכם כעת על המסך באפליקציית רשת 'עושים היסטוריה'.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">37:43</span>
                </div>
                <div class="content">
                    <p>כמו שאמרתי בשביל הפרק הזה אני קראתי הרבה מאוד עיתונים ישנים על תולדות חברת ארטיק ויש עוד כל מיני דברים מגניבים שמצאתי שם. עכשיו אני אקרא לכם כמה בלי הרבה קשר. קודם כל בעקבות ההצלחה של המבצע ההוא של מקלות ארטיק חברת ארטיק-קרטיב המשיכה לערוך הגרלות... סליחה, תחרויות נושאות פרסים גם בהמשך. היו הרבה כאלה לאורך השנים. מה שכן ארטיק למדו טוב טוב את הלקח מהתחרות הראשונה וכדי שחס וחלילה לא יחשבו שהתחרות היא הגרלה, אז בתחרויות הבאות כבר נדרשתם למשימות בשביל להשתתף בתחרות, לא היה מספיק לאסוף עטיפות של ארטיקים. אז במודעה של אחת מהתחרויות האלה כתוב: 'אסוף ככה וככה עטיפות של ארטיקים וענה על השאלות הבאות'. יש עשר שאלות. שאלה מספר אחת: מה הן מידותיהן של שלגוני ארטיק-קרטיב? אורך, רוחב, גובה. שאלה שתיים: איזה מין שלגונים מיוצרים על ידי ארטיק-קרטיב? בהמשך: מתי נוסדו מפעלי ארטיק-קרטיב? היכן נמצאים מפעלי ארטיק-קרטיב? והשאלה האחרונה: חבר שיר או חיבור קצר, חמש עד שמונה שורות על הנושא 'מדוע ומתי אני אוכל ארטיק'. אם אני הייתי מקבל כאלה שיעורי בית הייתי כבר מוותר על הפרסים, עזבו אתכם אני לא צריך. אבל הדבר הכי מוזר במודעה הזאת זה שלמעלה בראש העמוד הדבר הכי בולט בפרסומת זה שכתוב שם בגדול: 'טיסה לירח!'. סימן קריאה. זה יוצר את הרושם שטיסה לירח היא אחד הפרסים בתחרות הזאת והיא לא. ארטיק-קרטיב לא שלחו אנשים לירח. הפרס הראשון אז היה אלף לירות שזה לא רע אבל זה לא מספיק בשביל טיסה לירח. אז מה הקשר בין המילים טיסה לירח לבין כל דבר אחר במודעה הזאת? אין לי שום מושג. אבל זה מושך תשומת לב. בז'וז'ו הבטיחו שתגיעו לירח עד גיל 21, אצל ארטיק תטוסו לירח מיד.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">39:55</span>
                </div>
                <div class="content">
                    <p>הקטע של לחבר שיר קצר, אולי טוב שביקשו מאנשים לכתוב את זה משום שארטיק בעצמם לא היו כל כך טובים בכתיבת שירים. זאת מודעה שהם פרסמו בעיתון הבוקר ב-1953: 'שירת ארטיק השגורה בפי ילדי הגן בישראל תישמע בתערוכת כיבוש השממה בירושלים. להלן חרוזים משירת ארטיק: ארטיק בתמוז, ארטיק בשבט. בכל עונת השנה ארטיק אחר. אבל זה לא חרוז. זה לא דומה לחרוז. ארטיק אוכלים זקן ונער, ארטיק קונים בגיא ובער. ובער? זה לא ככה זה עובד אתם לא יודעים... בגליל ובנגב ארטיק מוכרים. מוצרי ארטיק בכל הערים. אוקיי, לפחות זה חרוז'. דבר אחרון, מודעה אחרת לגמרי שפורסמה בינואר 1966. זאת מודעה פרטית אותה פרסם מר מ. גרוס ממועדון בית הרופא והוא אומר ככה: 'ילדים, אני פונה לכל ילדי בתי הספר לעזור לי למצוא את מכוניתי ולזכות בפרס של 50 לירות ו-12 קרמבו. המכונית היא מסוג אופל רקורד סטיישן בצבע אפור בהיר עם גגון אלומיניום שמספרה 226-759'.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">41:31</span>
                </div>
                <div class="content">
                    <p>כן, אני לא יודע אם מר גרוס מצא את המכונית שלו אי פעם אבל למקרה שלא אני מעדיף לסייע. אז ילדים, אם במקרה אתם מוצאים את המכונית רקורד סטיישן אפורה של מר גרוס בבקשה צרו קשר איתנו אני מבטיח 12 קרמבו, הפרס עדיין תקף.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">41:48</span>
                </div>
                <div class="content">
                    <p>זאת התשובה. תודה ליהונתן קלינגר על סיוע בפרק הזה. את כל הפרקים של הפודקאסט אתם יכולים למצוא באפליקציה של 'עושים היסטוריה' או בכל אפליקציית פודקאסטים אחרת או באתר, תחפשו 'פודקאסט התשובה' ואתם תגיעו לשם. עדכונים אחרים ועל הרצאות שאני עושה אתם יכולים למצוא בעמוד פייסבוק 'דורון פישלר נגד העולם'. ערך והפיק: גיא בינון. אביב שם טוב ייעוץ ותמיכה מוראלית. רן לוי העורך הראשי שלנו. דני טימור המנהל העסקי. תודה לבעל הבית ציון. אני דורון פישלר. ביי.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">42:41</span>
                </div>
                <div class="content">
                    <p>שלומית שלחה לי את השאלה מה ההבדל בין קרטיב לארטיק והאמת שגם אני נוטה להתבלבל. גיא? תגיד מה... אמרתי לך לא. לא כזה נער מתבגר כזה אני מרגיש, מה? מה נו, מה? אתה לא צריך כזה שאמא קוראת לך, מה נו מה? אתה יכול להגיד כן? אתה יכול להגיד מה? מה? מה?</p>
                </div>
            </article>
            
        </div>
        
    
        
    
        
    
        
    
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>