<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>לוצי 2: האם האבולוציה נגמרה? [התשובה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>לוצי 2: האם האבולוציה נגמרה? [התשובה]</h1>
        <div class="meta-row">
            <span class="meta-date">פורסם ב: 12 ביוני 2025</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="player-container">
        <audio id="audio-player" controls>
            <source src="" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלו של "מה ההבדל בין חלב", אלא חידות שגורמות לכם לבהות בתקרה ולמלמל "מין רגע אבל אם הוא עשה ככה..." תקשיבו לזה. יש עשרה חדרים, בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן, ואז חוזר לישון. אם הוא מתעורר ומגלה שאין לו דלת, כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מעשרת השובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזה דלת כל אחד מהם פירק. השאלה היא, בסוף הלילה הזה, מה המספר המקסימלי של דלתות שיכולות להיות במחסן?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:13</span>
                </div>
                <div class="content">
                    <p>אם בשלב הזה אתם עצרתם רגע, או עשיתם פאוז, או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר או לעצום עיניים ולהתרכז ממש, יופי! כי הפרסומת הזאת נועדה לכם. כי חידות כאלו שהן חצי משחק וחצי כאב ראש זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:42</span>
                </div>
                <div class="content">
                    <p>במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתה ט' עד יא'. וישנה גם הנבחרת הצעירה, שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים "נבחרות ישראל במדעים", בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקיפ בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:46</span>
                </div>
                <div class="content">
                    <p>היי, אני דורון פישלר וזו התשובה. ובפרק הקודם אני התחלתי לדבר על אבולוציה, או בשם החיבה שאני קורא לה - לוצי. אני אמרתי מראש, לוצי זה לא עניין לפרק אחד, זה נושא גדול וזה נושא שיש הרבה מאוד שאלות לשאול עליו, ואני לא אספיק לענות על כולן. לא הספקתי לענות אפילו על מעט מהן, זו הייתה רק ההתחלה. היום אני אמשיך ויהיה עוד פרק גם אחר כך, כי שוב, יש הרבה שאלות מעניינות שלא נגעתי בהן.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">03:59</span>
                </div>
                <div class="content">
                    <p>אחת השאלות שאנשים שאלו אותי הכי הרבה לגבי לוצי היא האם האבולוציה הפסיקה. שזו שאלה לגיטימית. למשל, "אל תעלבו גם לי יש משקפיים" כתב או כתבה לי, האם בני אדם הרסו את האבולוציה? כשחושבים על זה, העובדה שבני אדם עם מוגבלויות שמיעה, ראייה וכו' יכולים לשים משקפיים או מכשיר שמיעה, לחיות כרגיל וכמובן להתרבות כרגיל, די הורסת את הקונספט של אבולוציה, לא? הרבה מאוד אנשים שאלו בניסוחים שונים אבל את אותה שאלה, וזו שאלה טובה. אבל כדי לענות עליה, אני צריך עוד להסביר הרבה על איך שלוצי עובדת. אז כן, אמרתי, זה הפרק השני שבו אני מדבר על לוצי. לא חובה לשמוע את הראשון כדי להבין את מה שאני מדבר עליו, אבל אולי עדיף, בעיקר אם אתם חדשים בנושא הזה. כי בפרק הזה אני בכלל לא הגעתי לקטע הזה של "המתאים שורד", אז עכשיו אני אתחיל מזה ובסוף נגיע לשאלה - האם האבולוציה נגמרה? תכף תבוא התשובה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">04:50</span>
                </div>
                <div class="content">
                    <p>אי שם באפריקה, לפני כמה מיליוני שנים, חיה להקה של חיות חינניות וחמודות שרועות באחו וקופצות להן ואוכלות עשב ואוכלות עלים מהעצים וכאלה דברים. מכיוון שהחיות האלה חיו מאוד מזמן, הן לא בדיוק שום חיה שאנחנו מכירים היום. זאת אומרת, אם הייתם רואים אותן היום, לא הייתם בדיוק יודעים להצביע על האם זה אימפלה? זה לופה? זה אנטילופה? כי הם לא בדיוק אף אחד מאלה. ומכיוון שאין לחיות האלה שם מקובל בעברית, אני הולך לקרוא להן פילאפות. פילאפות, אמרנו, הן חמודות, הן רצות מהר, הן אוכלות עשב והן לא כולן אותו דבר. יש פילאפות שמנות ופילאפות רזות, חלקן יותר כהות וחלקן יותר בהירות, לחלק יש כתם לבן ליד הזנב ולחלק לא. חלק פחדניות וחלק סקרניות. לכל חיה יש DNA, כל תא בגוף שלהן כולל את כל ה-DNA עם התיאור של הפילאפה, שהיא מאוד דומה לכל פילאפה אחרת אבל לא זהה בדיוק. וכשהיא מולידה צאצאים היא מורישה את ה-DNA להם, ולכן גם הם מאוד דומים לה, גם אם לא זהים בדיוק.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">06:01</span>
                </div>
                <div class="content">
                    <p>אחד מכל ההבדלים האלה זה שלחלק מהפילאפות יש רגליים קצת יותר ארוכות מלאחרות. אבל נתון אחד שאפשר לזכור כאן הוא שאורך הרגליים הממוצע של פילאפה הוא 80 סנטימטר. זה יהיה חשוב בהמשך. בערבות יש גם חיות אחרות, ישנם הברבלים המעופפים, יש חגרגרות, הנה האפריקאי העשבני, וישנם גם הקרנרים. קרנרים, כמו כל חיה אחרת בעולם, צריכים לאכול. ומה שהקרנרים אוכלים זה פילאפות. הם אורבים לפילאפות ומתנפלים על עדר הפילאפות עד שהם תופסים פילאפה אחת ואוכלים אותה. כל יום הם עושים את זה, כי מה לעשות - צריך לאכול כל יום.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">07:02</span>
                </div>
                <div class="content">
                    <p>עכשיו השאלה היא איזו פילאפה הם יאכלו? והתשובה היא קלה - את זאת שלא הצליחה לברוח. פילאפות רצות מהר, אבל קרנרים רצים יותר מהר. אם תעשו תחרות הוגנת בין פילאפה לקרנר, הקרנר ינצח. העניין הוא שכדי לשרוד, פילאפה לא צריכה לרוץ מהר יותר מהקרנר, היא צריכה לרוץ מהר יותר מפילאפה אחרת. הרבה דברים יכולים לגרום לפילאפה לא לברוח בזמן, אולי הרגל שלה נתקעה במשהו והיא נפלה, אולי היא הייתה פצועה, אולי היא לא שמה לב לקרנר שהתקרב בזמן שהיא חשבה על משהו אחר. אבל אחד מהדברים שבלי ספק נותן יתרון זה רגליים ארוכות, כי פילאפות עם רגליים ארוכות רצות מהר יותר מפילאפות עם רגליים קצרות. אז ברוב המקרים הפילאפה שתאכל תהיה פילאפה עם רגליים קצרות. וזה עצוב, אבל אלה החיים בג'ונגל... זאת אומרת לא בג'ונגל, בסוואנה, אנחנו לא בג'ונגל, אבל הבנתם.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">08:05</span>
                </div>
                <div class="content">
                    <p>והחיים נמשכים יום אחרי יום, ודור אחרי דור. עוד עונה עוברת, האפרירים משתכללים, הגלגוים יוצאים לנדידה השנתית שלהם, ועוד דור של פילאפות בא לעולם. הפילאפות ארוכות הרגליים מולידות עוד דור של פילאפות, שכמובן גם להן יש רגליים ארוכות כמו להורים שלהן. והפילאפות קצרות הרגליים לא מולידות כלום כי אכלו אותן. אז הנה העניין - מכיוון שהפילאפות ארוכות הרגליים הורישו את הגנים שלהן לדור הבא והפילאפות קצרות הרגליים לא, אתם עומדים לגלות אחרי דור שלם שאורך הרגליים הממוצע של פילאפה הוא עכשיו לא 80 סנטימטר אלא 81. והקרנרים עדיין רעבים, הם עדיין צריכים לאכול ולכן הם עדיין כל יום אוכלים פילאפה, ובדרך כלל זאת תהיה פילאפה עם רגליים קצרות יחסית, ולכן בדור הבא אורך הרגליים הממוצע של פילאפה יהיה 82 סנטימטר. וככה זה נמשך, דור אחרי דור.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">09:12</span>
                </div>
                <div class="content">
                    <p>אף אחד לא תכנן פה שום דבר. הפילאפות לא עשו ישיבה ואמרו לעצמן שכדי לשרוד הן צריכות רגליים ארוכות יותר ולכן כדאי שנארגן רגליים ארוכות יותר. לא, הן רק עשו את מה שפילאפות עושות והקרנרים עשו את מה שקרנרים עושים. ועדיין, כשמסתכלים על זה לאורך זמן אפשר לראות את הפילאפות משתנות. והקרנרים לא צריכים לאכול את כל הפילאפות בשביל זה או אפילו את רוב הפילאפות, הם אכלו אחת, אחת כל יום. זה מספיק בשביל שלאורך דורות הפילאפות ישתנו. עכשיו זה לא רק אורך הרגליים שקובע את הסיכויים שלכם להימלט מקרנר, גם שריר הדלתא האחורי, או איך שקוראים לשריר הגדול הזה שיש בצד האחורי של הפילאפה שמאפשר לה לזנק במהירות בקלות, גם זה - אלה שיש להם אחד כזה מפותח יש להם פחות סיכוי להיאכל על ידי קרנר, ולכן גם הם אלה ששורדות ומורישות את זה הלאה, ולכן ככל שעוברים דורות אצל הפילאפות השריר הזה הולך ומתפתח.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">10:19</span>
                </div>
                <div class="content">
                    <p>והמוח שלהן מתפתח. אלה שיש להן מספיק שכל לברוח מקרנרים ישרדו ואלה שלא - לא. לפילאפות עם חוש שמיעה טוב יותר יש סיכוי להבחין בקרנר מרחוק ולכן יהיה להן יותר סיכוי לשרוד. ויש עוד אלף ושתיים תכונות כאלה, שכל אחת מהן משפרת במשהו את הסיכוי לשרוד התקפת קרנר, ולאורך עשרות ומאות ומיליוני דורות כולן השתפרו. השרירים והצבעים ומבנה הגוף והמוח - הכל הולך ונהיה יותר ויותר מתוחכם. כך שאחרי הרבה דורות אתם יכולים להסתכל על פילאפה ולהגיד: "איזו חיה מדהימה! איזה גוף מורכב ומסובך, איך הכל פה עוצב בדיוק מושלם כדי לברוח מקרנרים. ברור שעבדו על זה, ברור שזה מעוצב, מישהו תכנן את זה". כאילו, נראה לכם הגיוני שמשהו מורכב כזה קרה במקרה? אז לא, זה לא קרה במקרה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">11:18</span>
                </div>
                <div class="content">
                    <p>המצב של כל פילאפה בנפרד הוא מקרי. ההורים שלה לא תכננו אותה, במקרה יצאת גבוהה יותר או נמוכה יותר ממה שזה לא יהיה. אבל זה שלאורך זמן הן נהיות גבוהות ומהירות יותר, זה לא מקרי. זה נובע מהתנאים בסביבה. כמו שאם אתם זורקים קובייה, איזה תוצאה תקבלו? קיבלתם שש? קיבלתם אחת? שבע עשרה? אנחנו לא יודעים, זה מקרי. אבל אם אתם זורקים 10 קוביות ואז אוכלים את אלה שלא מראות את הספרה שש, העובדה שתישארו רק עם קוביות שמראות את הספרה שש היא לא מקרית. זה קרה כי כשקרנרים מנסים לאכול אתכם במשך מיליוני שנים, אתם הופכים לפילאפות שעמידות נגד קרנר. אלה שלא התאימו - מתו. לתהליך הזה קוראים ברירה טבעית.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">12:06</span>
                </div>
                <div class="content">
                    <p>פעם היה נהוג להשתמש בביטוי "החזק שורד" כדי לתאר אותו. כאילו, אנשים חשבו שזה מה שהאבולוציה אומרת, שהחזק שורד. זה לא נכון. כי פילאפה או עכבר או ציפור או מה שזה לא יהיה לא תמיד צריכים להיות חזקים כדי לשרוד. לפעמים מה שצריך כדי לשרוד זה להיות קטן. למשל, כשנופל אסטרואיד ענק ויוצר חורף גלובלי שהורג את רוב הצמחים, מי שישרוד הוא לא מי שחזק ולא מי שגדול ולא מי שרץ מהר אלא מי שקטן, שצריך פחות אוכל כדי לשרוד. ובקוטב, איפה שמאוד קר, מי שישרוד הוא מי שיש לו פרווה חמה. החוק הוא לא "החזק שורד", החוק הוא "המתאים שורד". חיות מותאמות באופן מופלא לסביבה שלהן כי אלה שלא התאימו מתו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">12:51</span>
                </div>
                <div class="content">
                    <p>כמו שאמרתי בפרק הקודם, זה לא באמת קו אחד. לוצי לא עובדת בקו. זה לא שהפילאפות התפתחו בקו אחד, זה עץ. כלומר יש המון המון ענפים, יש המון סוגים של פילאפות. יש פילאפות ארוכות רגליים ויש פילאפות ארוכות זנב ויש פילאפות סגולות אף. לעץ הזה יש הרבה ענפים אבל הקרנרים פשוט אכלו את רובם. מה שנשאר זה ענף של הפילאפות ארוכות הרגליים ועם שריר דלתא מפותח והאינסטינקטים מהירים, בקיצור - פילאפות שממש ממש טובות בלהיות פילאפות. וכשיש אילוץ כזה, אז כן, זה בהחלט יכול להיראות כאילו יש כיוון. זה נראה כאילו ישבה לוצי ותכננה את הפילאפות כדי שיהיו כל כך מושלמות. אבל היא לא. לוצי לא באמת תכננה שום דבר, והפילאפות לא באמת מושלמות.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">13:36</span>
                </div>
                <div class="content">
                    <p>כלומר הן די טובות בלברוח מקרנרים, אבל אם הייתם מבקשים ממני לתכנן חיה שתהיה ממש טובה בלא להיאכל על ידי קרנר, אני לא הייתי טורח לעשות אותה עם רגליים ארוכות יותר ושריר חזק בתחת, הייתי נותן לה שריון קשקשים ורובה לייזר. נראה אותך אוכל אותי עכשיו. הפתרון של לוצי לא היה הכי יעיל, אבל גם הוא בסדר. הקטע הזה של לוצי זה מה שכולם מכירים. כולם מכירים את הברירה הטבעית, מי שמתאים שורד ומי שלא מתאים אוכלים אותו. כל זה נכון, אבל זה לא האופן היחיד שבו לוצי עובדת, ואנשים לפעמים נוטים לשכוח את האופן האחר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">14:21</span>
                </div>
                <div class="content">
                    <p>בגלל שלוצי כל כך טובה בלמצוא פתרונות לבעיות, אנחנו התרגלנו להתייחס אליה כאילו היא באמת מתכננת דברים. כלומר מסתכלים על חיה ושואלים מה התפקיד של התכונה הזאת. כמו כיפה אדומה. "סבתא ג'ירפה, למה יש לך צוואר ארוך כל כך?" "אה, זה כדי שאוכל לאכול מהעצים הגבוהים, יפתי". כאילו לכל דבר בחיה חייב להיות תפקיד. אז לפילאפות, למה יש להן רגליים ארוכות כל כך? כדי לברוח מקרנרים, יפתי. למה יש להן חוש ריח מפותח כל כך? כדי לזהות עשבים טובים לאכילה. ולמה לפילאפים זכרים יש קרניים גדולות כל כך? אה, זה כדי... זה כדי...</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">15:02</span>
                </div>
                <div class="content">
                    <p>אוקיי, מה הקטע עם הקרניים האלה באמת? כי לפילאפות, כמו להרבה חיות מפריסות פרסה - צבי, יעל, איילה, פרה - לכולם יש קרניים. אבל לנקבות יש קרניים קטנטנות, אם יש להן בכלל. לפילאפים זכרים יש קרניים גדולות. לפילאפים יש קרניים בצורת מפה של מקסיקו. קרניים אצל חיות הן לפעמים לא סתם גדולות אלא מוזרות או מטופשות, או שהן מפוצלות כמו קרניים של צבי, או כמו אצל יעלים שהן מתעגלות כל כך אחורה שלפעמים הן חוזרות ומגרדות בלחי שלהם. או אצל מוס... אוקיי, זה לגמרי מגוחך, ראיתם פעם מוס, אייל הצפון? יש לו מתלה מעילים תלוי על הראש. אז בשביל מה זה טוב בעצם?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">15:47</span>
                </div>
                <div class="content">
                    <p>כמובן, כן, אפשר להשתמש בקרניים לפעמים כדי להגן על עצמך מטורפים, אבל תכלס זה לא מאוד יעיל. שור זה חיה שאני לא הייתי רוצה להיפגש עם הקרניים שלה, נכון. אבל מוס? כלומר הקרניים שלו אפילו לא חדות. זה אולי אפשרי בתור אמצעי הגנה אבל הוא לא הכי יעיל. ובכלל, אם אני הייתי מעצב חיה ושואלים אותי איפה שמים את הנשק שלה, לא הייתי בוחר בצד האחורי של הראש. קרניים הן תכלס לא כאלה טובות בתור הגנה, הן לא גורמות לכם לרוץ מהר יותר, הן לא מחממות אתכם בחורף. הן יפות וזה בלי ספק מרשים, אבל איך זה עוזר להישרדות של החיה? זה לא.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">16:41</span>
                </div>
                <div class="content">
                    <p>לפעמים זה אפילו מפריע. כי להסתובב עם דבר גדול על הראש זה כבד, ולפעמים אתם נתקעים בדברים. יש מקרים של צבאים שהקרניים שלהם הסתבכו אחת בשנייה והם לא הצליחו להשתחרר, לפעמים הם מתים מזה. אז אם לוצי כל כך חכמה, למה היא עשתה את השטות הזאת? למה לקחת הרבה חיות נורמליות וסבירות ולתקוע להן שנדליר על הראש? התשובה לשאלה הזאת ידועה. זה לא קשה למצוא אותה, תחפשו ברשת, באנציקלופדיה, תשאלו את ה-AI, מה שתרצו, אתם תקבלו את התשובה. למה לפילאפים, איילים, יעלים, צבאים יש קרניים גדולות? התשובה היא כי זה עושה רושם על בנות.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">17:25</span>
                </div>
                <div class="content">
                    <p>פילאף זכר עם קרניים גדולות נחשב בחברה שלו לחשוב יותר וגדול יותר, והכי חשוב - הבנות מתות על זה. פילאפות נמשכות לגברים עם קרניים. הן חושבות שזה סקסי, על טעם ועל ריח. מה יעלים או צבאים עושים עם הקרניים שלהם? הם נלחמים. אבל הם לא נלחמים בטורפים, הם נלחמים אחד בשני כדי להוכיח מי חזק יותר. אבל זה כאילו לא עונה לשאלה. אוקיי, הם צריכים קרניים גדולות כדי להתגונן מפילאפים אחרים עם קרניים גדולות? אז לוצי הייתה יכולה לפתור את הבעיה בזה שלאף אחד מהם לא יהיו קרניים גדולות. לגדל קרניים זה דורש אנרגיה, זה מסובך, אפשר היה לארגן את זה שמה שיעשה רושם על הפילאפות זה רק דברים שמועילים באמת, כמו שריר התחת המפותח שלהן. או נגיד שמה שהיה מושך אותן זה כישרון בטאקי. ואז הייתם רואים את הפילאפים במקום לריב אחד עם השני, יושבים ועושים טורניר טאקי כל היום. כן, זה היה קצת מוזר, ועדיין זה יותר הגיוני מלהסתובב כל הזמן עם מתלה מעילים על הראש.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">18:31</span>
                </div>
                <div class="content">
                    <p>אז איך קרתה השטות הזאת? מה הקטע לוצי? אז הקטע הוא שאנחנו פשוט לא חושבים על לוצי נכון. אבולוציה לא מתכננת שום דבר, היא קוראת. וזה אומר שלפעמים היא עושה שטויות. אז פעם מזמן באמת היו פילאפות שלכולן, לזכרים ולנקבות, היו קרניים בגודל סביר, קטנות כאלה. כאלה שבאמת אפשר להשתמש בהן לכמה דברים, אפשר לחפור איתן קצת באדמה, לגרד בגב, whatever, משהו סביר ולא מוגזם. אבל כבר אז קרניים גדולות יחסית נחשבו לתכונה פופולרית, ולכן הפילאף שהיו לו את הקרניים הכי גדולות הוא היה כוכב. הוא היה מאוד פופולרי בקרב הבנות. עם פילאף עם קרניים גדולות עובר, אתם יכולים לראות את הפילאפות עושות אחת לשנייה "יו, ראית את הקרניים עליו?" בגלל זה היו לו יותר צאצאים מלאחרים שהיו להם קרניים קטנות יותר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">19:33</span>
                </div>
                <div class="content">
                    <p>עכשיו אלה עם הקרניים הקטנות יותר, זה לא שאכלו אותם, הם לא מתו, רק היו להם פחות ילדים. אז הם הפיצו את הגנים שלהם פחות. מה שאומר שבדור הבא של פילאפות היו יותר כאלה עם גנים של קרניים גדולות מאשר כאלה עם גנים של קרניים קטנות. כלומר האורך הממוצע של קרן של פילאף זכר התארך באיזה מילימטר. ועדיין הפילאפות העדיפו את אלה עם הקרניים הגדולות יותר, ולכן לאלה עם הקרניים הכי גדולות היו יותר צאצאים, ושוב ושוב ושוב, וככה הקרניים הפכו ליותר ויותר גדולות ויותר ויותר מורכבות ומוזרות, למרות שהן לא עוזרות להישרדות בשום צורה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">20:14</span>
                </div>
                <div class="content">
                    <p>ואותו דבר עם קרניים קרה בהמון מינים אחרים, וגם יש המון מקומות שבהם זה לא קרניים, זה דברים אחרים. המקרה הכי קלאסי - טווסים. לטווס זכר יש זנב ענק ויפהפה וכבד. זה עוזר לטווס לשרוד? לא. לנסות לברוח ממשהו כשאתה סוחב מאחוריך כזה דבר ענק זה לא קל, צריך הרבה אנרגיה בשביל דבר כזה. אבל מה? בנות מתות על זה. ולכן לטווסים שיש להם את הזנב הכי יפה יש יותר צאצאים, ולכן יש יותר טווסים כאלה. באופן כללי, כשאתם רואים בטבע חיה שיש בה משהו מאוד לא ברור או לא הגיוני, כלל אצבע הוא שבדרך כלל זה בגלל שזה מרשים בנות. בעיקר אם זה משהו שיש לזכרים אבל לא לנקבות. הטבע מלא בדברים כאלה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">21:02</span>
                </div>
                <div class="content">
                    <p>זה לא רק איך שחיות נראות, זה גם איך שהן מתנהגות. לחיות יש טקסי חיזור, הדברים שזכרים עושים כדי להרשים את הבנות. לפעמים זה לשיר, לפעמים זה לרקוד, זה המון המון דברים. יש דבר מוזר שקרה בים ליד יפן. לפני חמש שנים צוללנים באזור יפן ראו על קרקעית הים מבנים גיאומטריים. החול על הקרקעית היה מסודר במין ציור, כמו מין שמש או פרח. כלומר מעגל ברדיוס של שני מטר בערך, עם עיגול חלק באמצע, ומסביבו יש קווים מסולסלים שמובילים מהמרכז החוצה. זה ציור, זה לא נראה טבעי. זה לא נראה כמו משהו שהגלים יצרו לבד, זה נראה כמו משהו שמישהו צייר. ומצאו כאלה שוב ושוב, ובמשך כמעט 20 שנה אף אחד לא ידע למה הציורים האלה שם, איזה תופעה יוצרת אותם. חייזרים כנראה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">22:09</span>
                </div>
                <div class="content">
                    <p>ואז מצאו את מי שיצר אותם - דג. זה סוג מסוים של דג, אבו נפחא עם נקודות לבנות. השם שלו באנגלית זה White-spotted Pufferfish. הוא קטן, הוא יותר קטן מהכף יד שלכם. ופשוט אצל הדגים האלה יש מנהג שהזכרים, כדי להרשים את הנקבות, מציירים ציורים על הקרקעית של הים. וזה לא פשוט לעשות ציור בקוטר של שני מטר כשאתה דג קטן ואין לך ידיים. הם מתחפרים בחול ועושים בעצמם את הערוצים האלה כדי ליצור את המבנה הגיאומטרי הזה. זה לוקח לדג שבוע לעשות את הציור הזה. עכשיו, מה השימוש המעשי של זה? כלום. שום דבר. אבל הבנות של הדג המסוים הזה לא מרשימים אותן דגים שריריים או דגים עשירים או דגים עם קרניים, מה שמרשים אותן זה דגים שיודעים לצייר יפה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">23:02</span>
                </div>
                <div class="content">
                    <p>אז במקרה הזה אתם רואים את הדגות אומרות אחת לשנייה "וואו, ראית את הפרח שהוא צייר? זה דג איכותי". למה? כי באיזשהו שלב בענף הספציפי הזה בעץ של לוצי נכנס להוראות ההרכבה של הדג הזה "אנחנו אוהבות דגים שמציירים ציורים יפים על הרצפה". ומאז אלה שציירו ציורים יפים יותר הפיצו את הגנים שלהם יותר, מה שהפך את תחרות הציורים ליותר קשה, מה שהפך את הציורים ליותר גדולים ומורכבים. לבחור בני זוג על פי תחרות ציור זה לא דרך טובה למצוא את הדגים שהם הכי חזקים או הכי מהירים, זו דרך טובה למצוא את הדגים שמציירים הכי טוב. אבל מכיוון שהענף המסוים הזה בעץ של לוצי עשה פעם פנייה מוזרה שמאלה, ככה זה עובד. ככה הוא עובד עד היום. כי מי שמנצח הוא לא רק מי ששורד אלא מי ששורד ומתרבה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">23:58</span>
                </div>
                <div class="content">
                    <p>אז כשאתם שואלים "בשביל מה יש לחיה רגליים ארוכות?" או מה שלא יהיה, אתם בעצם שואלים את השאלה הלא נכונה. ובטח שגם אני השתמשתי בניסוח הזה הרבה מאוד פעמים כי זה נוח לשאול למה. למה זה ככה? בשביל מה זה ככה? אבל להגיד בשביל מה יש להם רגליים ארוכות או שיניים גדולות או פרווה, למה נועדו התכונות האלה, זה להניח שהן נועדו למשהו. כלומר מה הייתה הכוונה של מי שתכנן את זה. אבל לא הייתה כוונה, כי אף אחד לא תכנן את זה. זה לא נכון שיש להם רגליים ארוכות כדי לברוח מטורפים, זה שבגלל שהם ברחו מטורפים יש להם רגליים ארוכות. ואין להם קרניים גדולות כדי למשוך בנות, זה בגלל שפילאפות נקבות נמשכות לקרניים גדולות יש להם אותן. זה לא הסיבה, זה התוצאה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">24:54</span>
                </div>
                <div class="content">
                    <p>אוקיי, אז יפה מאוד, דיברנו על דגים ופילאפות וקרנרים, מה עם בני אדם? איך זה עובד עליהם? אוקיי, תכף נדבר על זה. בני אדם הם חיות. בזמן שחיות אחרות פיתחו צוואר ארוך או למדו לרוץ מאוד מהר או למדו לעשות ציורים מוזרים על הקרקעית של האוקיינוס, בני אדם גידלו מוח גדול באופן מוגזם והתחילו לחשוב. יכול להיות שהם לא חושבים יודע מה, הם חושבים יותר טוב מפילאפה. אבל זה לא שבני האדם היו המטרה של לוצי וברגע שהגיעה אליהם היא הפסיקה, כי ללוצי אין מטרה. היא פשוט קורית, אז אין שום סיבה לחשוב שלוצי לא עובדת על בני אדם.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">25:58</span>
                </div>
                <div class="content">
                    <p>רק מה, כמו שהרבה אנשים שאלו, איך ברירה טבעית יכולה לעבוד אם לא רק החזקים והמהירים והמתאימים שורדים? כי אם קר מדי לאנשים, הם לא צריכים לבלות חמישה דורות בלגדל פרווה, הם פשוט לובשים משהו. אם חם מדי, הם פשוט מדליקים מזגן. אם הם נפצעים יש להם פלסטר, יש תרופות, יש חיסונים נגד מחלות. בטבע החיות שנולדו חלשות באיזשהו אופן או עם איזו מגבלה - הן פשוט ימותו. פילאפה שנולדה עיוורת היא לא תשרוד, אין שום סיכוי. יותר מזה, פילאפה ששברה רגל באותה מידה יכולה למות באותו רגע, פילאפה עם רגל שבורה פשוט הולכת למות. אבל בני אדם? אם בן אדם שובר רגל, אז באסה, אבל שמים גבס לכמה זמן, מציירים עליו ציורים נחמדים ואז מבריאים. אם שברתם רגל זה לא ממש משנה את הסיכויים שלכם להעמיד צאצאים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">27:12</span>
                </div>
                <div class="content">
                    <p>גם כאלה שפשוט נולדו לא הכי חזקים או אפילו עם איזו מגבלה פיזית, עדיין הם בהחלט יכולים לחיות חיים מלאים וארוכים, להקים משפחה, למה לא? אז כל העיקרון של הברירה הטבעית פשוט לא עובד עלינו יותר. אז מה? זהו? האבולוציה נגמרה? יש כמה דברים שצריך לזכור כדי לענות לשאלה הזאת. קודם כל, חשוב לזכור שלא כל האנושות במצב כזה. אני מאוד שמח שלכם יש מעיל ותרופות ומזגן וביטוח רפואי, יופי לכם. לא לכולם יש את זה. יש חלקים מאוד גדולים מהעולם שבהם כל הדברים האלה ממש לא מובנים מאליהם. נגיד במרכז אפריקה כרגע, למי שבמקרה לגמרי נולד עם עמידות למלריה או לאיידס, זה ישפיע על הסיכוי שלו לשרוד.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">28:07</span>
                </div>
                <div class="content">
                    <p>אבל בואו נשים את זה בצד רגע. נגיד שתוך דור או שניים הגענו למצב שכל האנושות חיה באופן נוח, לכולם יש מזגן, לכולם יש מערכת בריאות טובה ומתפקדת. מה אז? גם אז זה לא אומר שלוצי הפסיקה, פשוט כי היא לוקחת זמן. הדינוזאורים היו בכדור הארץ במשך המון המון המון זמן ואז ביום אחד הגיע אסטרואיד וסיים אותם. אם אסטרואיד ענק מתרסק על כדור הארץ עכשיו, זה בהחלט ישפיע על האנושות, אפילו אם יש לנו מעיל. ויש גם אירועים אחרים שיכולים לקרות. מה אם תבוא פתאום איזו מגפה גלובלית קטלנית אבל לא כמו המגפה הקטנה שהייתה לנו לפני כמה שנים? כזאת שהיא באמת מסוכנת. חלק מהאנשים עמידים אליה, חלק לא. חלק ישרדו וחלק לא. זה יכול לקרות.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">29:02</span>
                </div>
                <div class="content">
                    <p>עכשיו זה לא אומר שזה יקרה. אירועים כאלה לא קורים כל יום ולא כל שנה, אולי אפילו לא כל מאה שנה. אבל ללוצי יש זמן. גם אם מין אסון ענק כזה קורה פעם במיליון שנה, במבט מרחוק זה קצב התקדמות לגמרי נורמלי. כמו כשאנחנו מסתכלים על שושלת החיים ואומרים דברים כמו "ואז הם גידלו נוצות", "ואז הם גידלו רגליים ארוכות יותר". כל "ואז" כזה יכול להיות הפרש של מיליון, שני מיליון, חמישה מיליון שנה. להם זה נראה כאילו שום דבר לא השתנה, אבל במבט מרחוק הכל נהיה מהיר. אז אותו דבר לגבי בני אדם, יכול להיות שבפרספקטיבה נכונה נראה את השינויים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">29:52</span>
                </div>
                <div class="content">
                    <p>ויש עוד דבר. כמו שאמרנו, לוצי זה לא רק מי שמתאים שורד. לא חייבים להרוג אנשים כדי שהם יושפעו מאבולוציה, זה מושפע גם ממי שמתרבים יותר מהאחרים. עכשיו, כדי למצוא בן או בת זוג לא חייבים להיות גבוה, חתיך, שרירי, כריזמטי וטוב בכדורסל, אבל זה עוזר. הרבה אנשים יגידו שכן, לאנשים גבוהים ויפים וטובים בכדורסל יותר קל למצוא זיווג מאשר אנשים אחרים. ולכן הרבה פעמים אלה שהם לא גבוהים, חתיכים, שריריים, כריזמטיים וטובים בכדורסל צריכים למצוא דרך אחרת להיות מושכים, כמו ללכת לעבוד בהיי-טק או לגדל חוש הומור.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">30:42</span>
                </div>
                <div class="content">
                    <p>אז גם זה דבר שהיה נכון יותר אולי בתרבויות פרימיטיביות מאשר עכשיו, אבל לכאורה לפחות, לבני אדם שנראים טוב יש יותר סיכוי להפיץ את הגנים שלהם. כמובן יש פה גם את השאלה מה זה נראה טוב. כי להבדיל מחיות, אצל בני אדם ההגדרה של מה זה נראה טוב זה לא בהכרח טבוע בגנים שלנו, זה מאוד משתנה לפי הזמן ולפי התרבות. מי שנחשב לנראה טוב במקום אחד לא תמיד ייחשב לכזה במקום אחר. אידיאל היופי לפני 500 שנה היה שונה ממה שהוא היום. יש תרבויות וזמנים שבהם להיות שמן נחשב להכי מושך ויש כאלה שלא. לכו תדעו מה יהיה בעוד מיליון שנה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">31:21</span>
                </div>
                <div class="content">
                    <p>אבל מעבר לכל זה, האמת שכל העסק הזה זה דיון עקרוני מעניין, כן, אבל זה לא באמת משנה. אסטרואידים ומגפות ואופנות בקשר למי יפה ומי לא זה שולי. כי יש דבר שבני אדם כן שונים בו מחיות אחרות לגמרי, וזה שהם החיה היחידה שיודעת להשפיע בכוונה על ההתפתחות של עצמה. התפתחויות טכנולוגיות משנות את העולם הרבה יותר והרבה יותר מהר מכל מגפה אקראית או אסטרואיד. ובין השאר בני אדם למדו לשחק במודע ואשכרה לתכנן גנים. שזה דבר שאף פילאפה לא עשתה אף פעם. לא בקטע של מי במקרה מתרבה ומי לא, אלא להיכנס ל-DNA ולערוך אותו. זה דבר שקיים, זה דבר שאנשים עושים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">32:21</span>
                </div>
                <div class="content">
                    <p>כרגע עדיין באופן מאוד מאוד מוגבל, אבל תנו לזה זמן. אפשר להתעסק עם גנים ישירות, לקחת את התא הראשון שממנו התפתח יצור חי או צמח, להיכנס ל-DNA שלו ולשנות אותו. להוריד דברים, להוסיף דברים, לשנות יצורים - זה דבר שקיים. היום אנחנו משתמשים בזה לדברים כמו ליצור גידולי מאכל שהם יותר עמידים למחלות ומזינים יותר, או ליצור צמח שזוהר בחושך. אוקיי, מה עם לשנות את הגנים של בני אדם? אפשר ברמת העיקרון לעשות את זה. יש עם זה בעיות אתיות מפה ועד המזוזואיכון התיכון, אבל ברמה הטכנית זה אפשרי. תינוק מבחנה עקרונית, אם היינו רוצים לבחור את צבע העיניים שלו, אפשר להיכנס ל-DNA שלו, לשנות כמה אותיות במקום הנכון, אנחנו יודעים איפה, וקיבלתם עיניים כחולות. אנחנו יודעים איפה הקטע ב-DNA שאומר איזה צבע עיניים יהיו לו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">33:26</span>
                </div>
                <div class="content">
                    <p>אם אני רוצה ילד גבוה יותר או חכם יותר, זה לא כזה פשוט. כי בניגוד לצבע העיניים, אלה לא דברים שנקבעים על ידי גן ספציפי אחד. זה לא שב-DNA יש שורה שאומרת IQ=113 ואז אפשר לשנות את זה ל-180 ולראות מה יקרה. זה לא כמו מסך בחירת דמות ממשחק מחשב שיש סליידר כזה שבוחרים כמה גבוה הוא יהיה. יש שבעת אלפים סליידרים, שכשימזיזים אחד מהם כל האחרים יורדים והאחרים עולים ולכו תמצאו את הקומבינציה הנכונה, זה מסובך. לערוך את הגנים של בני אדם ככה שהם יהיו פשוט בריאים יותר וחכמים יותר וטובים יותר בכדורסל, זה כרגע מדע בדיוני. אבל זה לא אומר שזה יישאר ככה הרבה זמן.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">34:07</span>
                </div>
                <div class="content">
                    <p>זה לא מופרך לחשוב שבעתיד, ואני לא מדבר פה על תוך מיליון שנה אלא ב-100 השנה הקרובות, אפשר יהיה לערוך אנשים לפני שהם נולדים. האם מותר לעשות את זה או כדאי לעשות את זה? זאת חתיכת שאלה שאני לא אכנס אליה עכשיו, יש איזה 17 פרקים של מראה שחורה שאפשר לעשות על הדבר הזה. אבל העובדה שאפשר לעשות את זה אומרת שזה כנראה ישפיע. אם להורים תהיה הרבה יותר שליטה על איך שהילד שלהם ייראה, מה יקרה אז? אולי כמו שיש היום אופנה לפעמים לתת לילדות שם כמו מורן, ואז האופנה הזאת עוברת ואז לכולם קוראים שם אחר. אז אולי השנה זה באופנה עיניים ירוקות? אז השנה ייוולדו המון אנשים עם עיניים ירוקות ובשנה הבאה לא.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">35:01</span>
                </div>
                <div class="content">
                    <p>ואם זה מקובל חברתית להיות שרירי, אז יהיו הרבה יותר אנשים עם נטייה טבעית לשרירניות. כלומר הפעם זה כן יהיה מתוכנן. ואז האבולוציה תפסיק? לא! בדיוק להפך. לוצי היא שינוי, היא התהליך שבו דברים משתנים והופכים לדברים אחרים. זה שעכשיו תהיה לאנושות שליטה על זה לא יגרום לשינויים להפסיק לקרות, להפך - זה יגרום להם לקרות הרבה יותר מהר. זה אומר שלוצי תהיה מהירה הרבה יותר ומוזרה הרבה יותר. לאן נגיע מכאן? וואלה אין לי מושג.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">35:42</span>
                </div>
                <div class="content">
                    <p>אז מה הייתה השאלה? האם האבולוציה הפסיקה בבני אדם? לא. האבולוציה לא נגמרה, היא פשוט השתנתה. היא אפשר להגיד - התפתחה. זאת התשובה. וזה עדיין לא הכל. אנחנו דיברנו על הסוף של לוצי, מה שנשאר לדבר עליו זה ההתחלה, איך כל העסק הזה התחיל. וזה לא יהיה עכשיו, זה הפרק הבא. זאת הייתה התשובה. כמו שאמרתי לא סיימתי לדבר על לוצי, יהיה עוד. אבל עוד לפני זה אם בא לכם לשמוע עוד, הפרק "למה לגברים יש פטמות?" למעשה גם כן עוסק בנושאים האלה, אתם יכולים לשמוע אותו בתור הרחבה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">36:39</span>
                </div>
                <div class="content">
                    <p>ואת כל הפרקים של הפודקאסט אתם יכולים לשמוע ב-doronfishler.com. שם אפשר גם לקרוא על הרצאות שאני עושה, להזמין אותי להרצאות ולעשות עוד, לא יודע, תעשו מה שאתם רוצים שם. עורכת הסאונד - שלי נוי, ייעוץ ותמיכה מורלית - דמות, אביב שם טוב, סמנכ"ל תפעול - גל אוהב ציון, מנהל האולפן - גיא אולמן, מנהלת סושיאל - גאיה אולמן, עמית חזזי מכירות, ויש לנו מאלפת פינגווינים חדשה - אנזה. אני דורון פישלר. יאללה ביי.</p>
                </div>
            </article>
            
        </div>
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>