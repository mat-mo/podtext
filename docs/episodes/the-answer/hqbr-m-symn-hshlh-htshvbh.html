<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>הקבר עם סימן השאלה [התשובה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>הקבר עם סימן השאלה [התשובה]</h1>
        <div class="meta-row">
            <span class="meta-date">פורסם ב: Tue, 19 Aug 2025 12:16:06 +0000</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="player-container">
        <audio id="audio-player" controls>
            <source src="" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
        
            
        
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל מין רגע, אבל אם הוא עשה ככה... תקשיבו לזה. יש עשרה חדרים. בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן. ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מעשרה השובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזו דלת כל אחד מהם פירק. השאלה היא, בסוף הלילה הזה, מה המספר המקסימלי של דלתות שיכולות להיות במחסן? אם בשלב הזה אתם עצרתם רגע, או עשיתם פוז, או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר או לעצום עיניים ולהתרכז ממש - יופי, כי הפרסומת הזאת נועדה לכם. כי חידות כאלה שהן חצי משחק וחצי כאב ראש זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:41</span>
                </div>
                <div class="content">
                    <p>במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתה ט' עד יא'. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים נבחרות ישראל במדעים, בודקים מתי זה קורה ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקיפ בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:46</span>
                </div>
                <div class="content">
                    <p>אלן, יש סיפור שאני רוצה לספר לכם. כבר המון זמן, כבר כמעט שנתיים הוא יושב אצלי הסיפור הזה ולא סיפרתי אותו עד עכשיו כי אני חיפשתי את הסוף של הסיפור הזה. לסיפור הזה יש התחלה מעולה אני חושב, ולדעתי גם האמצע לא רע, אבל הסוף, זה הקטע הבעייתי. אני חיפשתי את הסוף של הסיפור הזה המון זמן, בכל דרך שיכולתי לחשוב עליה, ותאמינו לי שהתאמצתי ולא הצלחתי. אני לא מצאתי את הסוף, או לפחות לא סוף כמו שצריך. אז בשלב הזה אני באמת בלב כבד ויתרתי על הניסיון למצוא סוף מוצלח לסיפור הזה ואני פשוט אספר אותו עם הסוף שיש לי, בידיעה שהוא עלול לאכזב אתכם. זה סיפור אמיתי ואני יודע שהוא אמיתי כי הוא קרה לי. אבל יש פרטים מסוימים בסיפור שאני בכוונה אספר לא נכון. יש שמות מסוימים של אנשים או מקומות, אני לא אגיד את השמות האמיתיים. זה מה שנקרא השמות והפרטים שונו כדי להגן על החפים מפשע. ועוד דבר אחרון לפני שאני מתחיל, הפרק הזה כולל התייחסות למוות, ולא מוות מצחוק. ואני יודע מה קורה מסביב, אני יודע שאולי זה לא מה שבא לכם טוב כרגע, אתם רוצים אסקפיזם, אז אם זה לא מה שמתאים לכם אז סבבה. והורים לילדים קטנים, עדיף שתשמעו קודם את הפרק לפני שאתם מחליטים אם לתת להם לשמוע את זה. זהו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">04:30</span>
                </div>
                <div class="content">
                    <p>אני דורון פישלר, זאת התשובה, וזה הסיפור על הקבר עם סימן השאלה. לפני כמה זמן הייתי בטיול משפחתי בפריז ביחד עם כמה דורות של בני משפחה, הצעירים יותר והצעירים פחות, והיה כיף. אני לא יודע אם שמעתם על זה, אבל מתברר שפריז מקום יפה. אז היינו בכמה מהמקומות הרגילים שתמיד הולכים אליהם בפריז - כן, היינו במגדל אייפל. תקשיבו, אני יודע שזה אתר תיירות הכי נדוש בעולם, אבל מה לעשות, זה פשוט נורא נורא יפה. והיינו גם בכמה מקומות קצת פחות רגילים, בין השאר ביקרנו בבית הקברות של מונמארט. הסיבה שהלכנו לשם היו החתולים. פשוט בכל מדריך תיירות וברשת ובכל מקום שבו מדברים על אטרקציות טיפה לא שגרתיות בפריז, בית הקברות של מונמארט מוכר בתור בית הקברות עם החתולים. מתברר שכנופיה של חתולי רחוב פריזאיים כבשה את בית הקברות הזה לפני כמה שנים ופשוט נשארה שם. עכשיו, אחד מהמשתתפים הצעירים יותר בטיול, שלצורך העניין נקרא לו רובין, הוא חובב חתולים. אפשר לקחת אותו לכל מקום אם רק תבטיחו שיהיו שם חתולים. אז כשהוא שמע שיש בפריז בית קברות שמפורסם בחתולים שלו, מקום מלא בחתולים, אז מיד זה צורף לרשימת האטרקציות שאנחנו פשוט חייבים לעשות בטיול הזה. עזבו את דיסנילנד, אנחנו צריכים ללכת לחתולים! אז קנינו מראש קופסה של אוכל חתולים כדי להאכיל, ונסענו את כל הדרך לבית הקברות. והאמת שבכל הנוגע לחתולים, היה די מאכזב. כלומר היו שם חתולים, היו שם כמה חתולים, אני לא אגיד שלא היו, אבל הסטנדרטים של הצרפתים מתברר לגבי מה זה מקום מלא בחתולים הם מאוד שונים מהסטנדרטים בארץ. אז כן, אפשר לראות שם חתול או שניים בין המצבות לפעמים, אבל הרבה פחות ממה שאתם מקבלים בכל רחוב אקראי בדרום תל אביב אם אתם רק עושים 'פסס פסס'. אז זה לא באמת היה כזה אטרקציה מהבחינה הזאת. אבל אני לא מצטער שנסענו לשם, כי המקום הזה מדהים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">07:18</span>
                </div>
                <div class="content">
                    <p>ברצינות, לא משנה איך אתם מרגישים לגבי חתולים, אם אתם מבקרים בפריז אני ממש ממש ממליץ לבקר שם. זה בית קברות מהמם. קודם כל כשאני אומר בית קברות אני לא מתכוון לשורות שורות שורות ישרות של מצבות זהות. לא. אני מתכוון למשהו שנראה כמו איזה תפאורה מהאגדות. זה מקום מאוד גדול, מרווח, הוא ירוק, הוא מלא בעצים מסביב וכמובן מלא קברים, אבל כל מצבה היא אחרת. יש שם מצבות עתיקות בנות מאות שנים אולי ומתפוררות עד כדי כך שהשם עליהן כבר דהה מזמן ומכוסות בצמחים מטפסים ואזוב, וממש לידן קברים מודרניים מצוחצחים שנראים כמו למבורגיני אבל בקבר. יש שם אחוזות קבר משפחתיות שנראות כאילו משפחה של ערפדים גרה שם, ויש שם המון קברים מיוחדים של אנשים מפורסמים או מפורסמים למדי. לחלקם יש פסלים על הקבר, וגם אז לא תמיד זה סתם פסלים של הבנאדם או פרצוף או משהו כזה, לפעמים יש פסלים מאוד מוזרים. בקיצור זה היה נורא יפה. וחוץ מזה זה היה נורא כיף מבחינתי כי יש שם המון דברים מסקרנים. זה פשוט עשה לי חשק לתחקר כל אחד מהדברים האלה, כל אחד מהקברים האלה - למה כל אחד מהם נראה כמו שהוא נראה ומי זה הבנאדם שקבור שם. בקיצור היה יפהפה, היה מרתק ואני בשמחה הייתי מבלה שם יומיים אלמלא הבעיה הקטנה שאין שירותים במקום הזה ואחרי שיטוט של כמה זמן חלקנו נהיינו קצת לחוצים והוחלט שבשלב הזה כבר עדיף לצאת.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">09:05</span>
                </div>
                <div class="content">
                    <p>אז היינו כבר בדרך החוצה אבל אז רובין איתר חתול, אחד מחתולי בית הקברות, אז כמובן ששיש חתול אז רובין הולך בעקבותיו והוא רץ לאחד השבילים בבית הקברות שלא היינו בו עדיין, וכשהוא חזר הוא אמר שיש שם קבר עם סימן שאלה. ואני אמרתי 'מה זאת אומרת?'. הוא אמר שבדרך כלל יש על המצבה איזה צלב או מגן דוד, אז במקום זה יש סימן שאלה שהוא חור. לא הבנתי. אבל החלטתי שאני רוצה לראות את זה, אז הלכתי אחריו לסמטה הזאת וכן, זה בדיוק מה שזה היה, זה היה תיאור מדויק. היה שם קבר עם סימן שאלה שהוא חור. ואפילו בבית קברות שמלא במצבות מוזרות ומעניינות, זה היה קבר יוצא דופן. שתבינו זה נראה ככה: זאת מצבה גדולה כפולה, כלומר היא בגודל של מיטה זוגית, וישנה, כלומר לפי כמות הלכלוך שהצטבר עליה ברור שהיא נמצאת שם כבר שנים. היא לא חדשה, מצד שני היא לא עתיקה, כלומר בניגוד לקברים אחרים בבית קברות הזה היא לא נראית כאילו היא נמצאת שם מימי הביניים או משהו. ומעליה אבן הרושה, כלומר האבן העיקרית הגדולה שעומדת מעל הקבר, איפה שבדרך כלל אפשר למצוא את השם של הנפטר, שנת לידה, שנת פטירה, אבינו וסבנו האהוב, משהו - לא היה שום דבר כזה. אין אף מילה על האבן הזאת, יש רק סימן אחד: סימן שאלה ענק. וסימן השאלה הזה הוא חור. כלומר זה כאילו כשחקקו אותו באבן חקקו אותו כל כך עמוק שהוא הגיע עד הצד השני של האבן. כלומר יש במצבה חור בצורת סימן שאלה. וזה מעניין! אני אף פעם לא ראיתי מצבה שאפילו דומה לזה. ואם קודם זה דיגדג לי לתחקר כל בנאדם וכל מצבה שראיתי, זה כבר ליגה שונה לחלוטין. רק שבשלב הזה אנחנו באמת היינו צריכים כבר ללכת, אז פשוט צילמתי את הקבר מכל הכיוונים והלכנו. אבל אני אמרתי - אני הולך אבל אני לא עוזב את זה. אני הולך למצוא את זה, מי קבור שם ולמה הקבר שלו מצוין באופן הספציפי הזה. כי תבינו, מילא אם זה היה סתם קבר מוזר עם סימן מוזר, אבל זה סימן שאלה! סימן שאלה זה אומר שיש שאלה, נכון? ואם יש שאלה זה אומר שמישהו מחפש תשובה. ולמצוא תשובות זה בדיוק מה שאני עושה, נכון?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">12:05</span>
                </div>
                <div class="content">
                    <p>זה היה הקבר עם סימן השאלה, ותכף הסיפור על הניסיון שלי למצוא את התשובה. בעולם האמיתי יש מעט דברים שהם באמת מסתוריים. הכלל ברוב המקרים הוא שאם משהו נמצא בעולם גלוי לכולם, מישהו כבר חקר אותו. הרעיון שיהיה משהו כמו בספר של דן בראון שנגיד באיזה משהו שתלוי באיזה יצירת אמנות פתאום יש משהו שאתם שמים לב אליו שאף אחד לא שם לב אליו לפניכם - מישהו כבר שם לב לזה לפניכם. אם אני מוצא בעולם איזה משהו מסקרן ומסתורי, המסתורין בדרך כלל נמשך בדיוק עד הרגע שבו אני עושה על זה חיפוש ראשוני באינטרנט ואז פשוט אומרים לי את התשובה. זה חבל כי אני אוהב מסתורין, אני אוהב לחקור דברים, אבל בדרך כלל זה המצב. אז אם יש בבית קברות מפורסם באחת הערים הכי מתויירות בעולם קבר כל כך יוצא דופן, אז מן הסתם כל מה שאני צריך לעשות זה לחפש באינטרנט 'קבר עם סימן שאלה בבית הקברות מונמארט בפריז' ואז אני אמצא את הכתבה שהתפרסמה בבאזפיד או משהו על הקבר ויספרו לי בדיוק של מי הוא ומה הוא ומה הקטע איתו. כי לא יכול להיות שמשהו שהוא מסתורין כל כך ברור וכל כך מפתה פשוט יושב שם לעיני כולם ובשום מקום באינטרנט לא כתוב מה זה. אז עשיתי את החיפוש. ובשום מקום באינטרנט לא כתוב מה זה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">13:48</span>
                </div>
                <div class="content">
                    <p>מצאתי אזכורים בודדים לאינטרנט לזה שקיים קבר כזה, היו כמה אנשים שראו אותו, יש כמה תמונות שלו, אבל זהו. בשום מקום לא היה הסבר למה הוא שם, של מי הוא ולמה הוא עם סימן שאלה. עכשיו שנייה אחת לפני שאתם אומרים את זה כי אני יודע שהרבה מכם חושבים את זה עכשיו - לא, גם ChatGPT לא יודע. וכן, שאלתי אותו. הרעיון שאפשר לשאול איזה AI והוא ידע את התשובה לכל שאלה שיש לכם גם אם באינטרנט אין - אתם יודעים ש-AI הוא לא קוסם, נכון? ה-AI יודע לעשות בדיוק את מה שאני יודע לעשות, שזה לחפש מידע באינטרנט. הוא טוב בזה, הוא מחפש באינטרנט טוב הוא טוב בלתחקר אבל הוא לא יודע דברים שהאינטרנט לא יודע. אז אם בשום מקום באינטרנט לא כתובה התשובה, גם AI לא ייתן לכם את התשובה, לפחות לא התשובה הנכונה, הוא יכול לחרטט משהו. אז לא, ChatGPT לא יודע את התשובה לשאלה הזאת. אבל העובדה שזה המצב שבאופן מפתיע באמת נראה כאילו אף אחד אף פעם לא חקר ופרסם מה הסיפור של הקבר הזה, זה הפך את זה לערך פי 17 וחצי יותר מסקרן עכשיו. איך זה יכול להיות? מישהו מסתיר פה משהו? אוקיי, אז אני צריך לבדוק בעצמי. יופי. המידע היחיד שיש לי זה הקבר בעצמו, אז בואו נסתכל קצת יותר מקרוב על הקבר. הקבר הוא לא לגמרי בלי מילים. אבן הרושה, כלומר המצבה הגדולה, יש עליה רק סימן שאלה. אבל לאורך החזית שלו, כלומר לא על המצבה אלא על האבן השטוחה, המיטה של הקבר, ולא על הצד העליון שלו אלא על הדופן הקדמית שלה, יש מילה אחת. יש שם שם אחד שכתוב באותיות גדולות. השם הוא קסלונגה (Casalonga).</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">16:01</span>
                </div>
                <div class="content">
                    <p>עכשיו אני רוצה להבהיר משהו - לא באמת כתוב שם קסלונגה. כמו שאמרתי כבר, הסיפור הזה הוא נכון. הכל נכון ואם אתם רוצים הוכחה לזה כל מה שאתם צריכים לעשות זה לטוס לפריז ולראות בעצמכם את הקבר הזה. הוא שם. אבל השם שכתוב עליו למעשה הוא שם אחר. והסיבה שאני לא אומר את השם האמיתי זה שלא הייתי רוצה שבגלל הפודקאסט הזה אנשים פתאום יתחילו להטריד בני אדם שזה לא אשמתם שאני החלטתי לחקור איזה קבר. ואני מקווה שכל מי שיהיה להם מספיק אכפת מהסיפור הזה כדי ללכת לשם פיזית ולמצוא את השם האמיתי, יהיה להם גם מספיק אכפת כדי לא להטריד אנשים זרים. לצורך העניין השם הוא קסלונגה, שזה שם משפחה אני מניח. אבל על קברים נהוג לכתוב שמות מלאים, לא? על הצד העליון של המיטה של הקבר לא חקוק שום דבר, אבל יש שם שתי לוחיות שיש קטנות שמוצמדות אליו. יחסית לקבר הממש גדול הן מאוד קטנות, שזה מוזר קצת. זה כאילו הן לא חלק מהקבר במקור אלא הוסיפו אותן בשלב מאוחר יותר. על לוחית אחת כתוב 'סבסטיאן, 1978 עד 1999'. ועל הלוחית השנייה... אוי, 1978 עד 1999 זה אומר שהוא מת בגיל 21. אה, זה קשה. ועל השנייה כתוב 'פרנק, 1978 עד 1999'. אז דבר ראשון הקבר הזה הוא של אנשים שמתו ב-1999, שזה לא כזה מזמן. אמרנו, זה לא קבר מימי הביניים. 1999 הייתה רגע לפני באג 2000, זה העולם המודרני פחות או יותר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">18:33</span>
                </div>
                <div class="content">
                    <p>ודבר שני, אז אוקיי יש שם משפחה ויש שמות פרטיים. זה הקבר של סבסטיאן קסלונגה ופרנק קסלונגה, ששניהם נולדו באותה שנה ומתו באותה שנה? הם היו תאומים? שמתו באותו זמן בגיל 21? ולמה השמות שלכם לא חקוקים על המצבה אלא רק מודבקים עליה בתור מין תוספת? הקבר הזה נהיה פחות הגיוני ככל שמסתכלים עליו. רק אחרי שבאמת הסתובבתי מסביב כדי לצלם את הקבר מכל הכיוונים אני שמתי לב שיש עליו עוד טקסט, רק שקל מאוד לפספס אותו כי הוא לא חקוק מעל הקבר ולא בצד הקדמי של הקבר, הוא על הצד, על הדופן הימנית שלו. עכשיו אני יודע יש פה כמה שמות, אני הולך להזכיר עוד כמה שמות, זה טיפ טיפה מסובך, תהיו איתי רגע תחזיקו חזק, אני אסביר הכל בסוף. מה שחקוק שם זה ככה: פרנק קסלונגה, 1978 עד 1999. אוקיי, אותו אני מכיר כבר. הוא מהלוחית למעלה. וארמנד קסלונגה (Armand Casalonga), 1944 עד 20. 20. זהו. 20. אוקיי מה? לא רק שזה לא עזר לי, זה רק מבלבל עוד יותר. למה השמות שעל הצד הם לא אותם שמות שעל הלוחות? פרנק קסלונגה שם, אוקיי, אבל על הלוחית למעלה היה כתוב סבסטיאן ובצד כתוב שם אחר, ארמנד. זה לא אותו שם. ואם סבסטיאן שם, למה הוא לא חקוק על הצד? ובן כמה היה ארמנד כשהוא מת? זאת אומרת מה זאת אומרת 1944 עד 20? הוא נולד ב-1944 ומת בשנת 20? הוא חי 1924 שנים ברוורס? הוא היה ערפד הפוך? הוא הלך אחורה בזמן? מה הולך פה? אה... רגע, שנייה. אוקיי הבנתי. סליחה, נסחפתי פה. לא, לקטע הזה יש תשובה ברורה. ארמנד הוא פשוט לא מת. ארמנד עדיין בחיים. הוא נולד ב-1944 והוא ימות מתישהו, אנחנו לא יודעים מתי, אבל מטבע הדברים זה יהיה בשנת 2000 ומשהו. אז מה שכתוב שם זה את שנת הלידה שלו ושתי הספרות הראשונות של שנת המוות שלו, מתוך כוונה כנראה להשלים את שתי הספרות האחרונות כשהוא באמת ימות. ארמנד קסלונגה לא קבור בקבר הזה, הוא רק שמור לו. אני לא יודע למה היה לו כל כך דחוף לכתוב את השם שלו ושתי הספרות הראשונות של שנת המוות שלו מראש על הקבר. הוא פחד שיתפסו לו אותו? וחוץ מזה למה לכתוב מראש 20? אולי תחיה עד שנת 2100? לא סביר כל כך אבל לא יודע, תהיה אופטימי. טוב זה מוזר אבל זה לפחות הגיוני. עכשיו שני השמות שמוזכרים שחקוקים על הקבר: ארמנד קסלונגה נולד ב-1944, פרנק קסלונגה נולד ב-1978, שזה כמה זה יוצא, 34 שנים אחר כך? אני הולך להניח שפרנק היה הבן של ארמנד. וכשפרנק מת בגיל צעיר מאוד, ארמנד האבא קנה את חלקת הקבר הזאת לשניהם, כדי בסופו של דבר שהוא ייקבר ביחד עם הבן שלו. פרנק כבר שם. הוא רק מחכה שארמנד יצטרף אליו. וזה נשמע אולי לא שגרתי אבל האמת שבבתי הקברות האלה באירופה זה די מקובל לקנות חלקת קבר משפחתית לעצמך ולכל המשפחה. לא יודע אם לכתוב את השם של עצמך בזמן שאתה עדיין בחיים על הקבר הזה מקובל אבל לא יודע. אז לקטע הזה יש פתרון. אז שוב: ארמנד הזקן הוא האבא, והוא חי. פרנק הוא הבן, והוא מת. אז מי זה סבסטיאן? זה שמופיע על הלוחית למעלה, למה הוא לא חקוק בצד? איך זה שהוא ופרנק נולדו ומתו באותו זמן? עד כאן זה כל מה שאני יכול להבין מהקבר עצמו. מכאן - אל האינטרנט!</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">22:42</span>
                </div>
                <div class="content">
                    <p>דבר ראשון חיפשתי את ארמנד קסלונגה, האבא. חיפשתי אותו באינטרנט ומצאתי. זה בהחלט לא שם נפוץ אבל כן יש אזכורים לאיש או אנשים שיש להם את השם הזה. יש חשבון אינסטגרם על שם ארמנד קסלונגה למרות שהוא לא פעיל, הוא לא העלה תמונות אף פעם. באתרים של רשם החברות הצרפתי מוזכר השם הזה כמה פעמים בתור בנאדם שמעורב בכמה חברות, בין השאר חברות בנייה. יש ארמנד קסלונגה שמוזכר בתור המנהל של חברת קרמיקה בפורטוגל. ויש עוד דבר שמופיע כשמחפשים את השם הזה שזה תמונות של מסכות אפריקאיות. כל מיני מסכות שבטיות ופסלונים מאפריקה. הסיבה לזה מתברר זה שהתמונות האלה מופיעות באתר של סחר אמנות ואלה חפצים שהוצעו למכירה, כתוב שם מתוך האוסף של ארמנד קסלונגה. אז הוא אספן של אמנות אפריקאית. עכשיו אני לא יודע אם כל האזכורים האלה לארמנד קסלונגה הם באמת כולם אותו בנאדם. אולי אספן האמנות והבעלים של חברת הקרמיקה הם שני אנשים שונים שבמקרה יש להם את אותו שם. ואני לא יודע אם מישהו מהם הוא אותו אחד מהקבר. הדבר הבודד שאני יודע בוודאות על ארמנד קסלונגה מהקבר הזה זה שהוא בן 80. אני לא בטוח שהוא מאוד פעיל באינטרנט. אז לפני שאני מתחיל לשלוח לאנשים אקראיים שאני לא יודע אם באמת קשורים לזה הודעות באינסטוש כמו 'היי יש לי שאלה בקשר לקבר של הבן שלך' - עדיף בתור התחלה לוודא שזה באמת אותו בנאדם ועדיף לדעת על מה מדובר בכלל. יש לי את האבא, עכשיו אני מחפש את הבן, פרנק. חיפשתי את פרנק קסלונגה ברשת ומצאתי אותו מיד. אבל רק פעם אחת. במקרה הזה ככל הנראה היה רק בנאדם אחד עם השם הזה, והוא מת. מצאתי אותו באתר המוות הצרפתי, כלומר מסד נתונים של תעודות פטירה בצרפת. כל בנאדם שמת בצרפת הנתונים שלו כנראה מופיעים שם, אבל עם ממש מעט מידע. יש שם שם, תאריך ומקום הלידה, תאריך ומקום הפטירה, זהו. אז היה, כלומר היה בנאדם בשם פרנק קסלונגה וכתוב שם - הוא נולד ברובע ה-15 בפריז ב-1978, הוא מת ברונז'יס (Rungis) ב-22 באפריל 1999. זה מתאים מבחינת התאריכים וזה מתאים מבחינת השם, זה אותו בנאדם. אבל זה לא נותן עליו שום מידע חוץ מזה. ואני מודה שלרגע התפלאתי, כאילו אמרתי - איפה היתר? בנאדם בן 20, לא היה לו חשבון באינסטוש? או פייסבוק? או טוויטר? טיקטוק? הודעות בפורומים? משהו? לפני שנזכרתי שלא, לא היה לו שום דבר מכל הדברים האלה כי הוא מת ב-1999. ואמרתי זה לא היה כזה מזמן, אנחנו לא מדברים פה על לפני 200 שנה, אבל עדיין יש הבדל במה שאנשים משאירים אחריהם היום ואז. היום לאנשים יש סימני הכר באינטרנט, לאנשים יש את החשבון שלהם ברשתות החברתיות ואפילו אם אתם לא שם, אפילו אם אין לכם שום סושיאלס אתם בטוח תוזכרו מתישהו בכאלה של אחרים, של חברים, יהיה איזה פוסט שחברים מדברים עליכם, תהיה איזה תמונה מביכה שלכם באתר של התיכון, משהו. עצם זה שאתם חיים בדרך כלל זה אומר שיהיה איזה שהוא אזכור שלכם ברשת. אבל אז, לפני כולה רבע מאה, בנאדם היה בעולם 20 שנה ואי אפשר למצוא שום מידע עליו. מה הוא עשה? מי הוא היה? מה הוא היה? מה הוא אהב? כלום. כתוב באיזה עמוד שהוא נולד וכתוב שהוא מת, אבל אין שום אזכור לזה שבאמצע הוא חי.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">28:51</span>
                </div>
                <div class="content">
                    <p>מה בקשר לשם השלישי שמוזכר על הקבר? סבסטיאן. אז חיפשתי גם את סבסטיאן קסלונגה, ובכן, אין בנאדם כזה. אין. לא מצאתי שום אזכור בשום מקום לזה שבנאדם כלשהו עם השם סבסטיאן קסלונגה קיים או היה קיים אי פעם, לא חי ולא מת. ואוקיי גם הוא לא חי בתקופת האינטרנט אבל לפחות לעובדה שהוא נולד ומת אמור להיות אזכור באותו אתר של תעודות הפטירה, נכון? אבל הוא לא, הוא לא שם. אז מי זה סבסטיאן? למה מוזכר על הקבר שם של בנאדם שלא קיים? אבל שנת הלידה והמוות שלו הן אותו הדבר כמו של פרנק. אולי פרנק וסבסטיאן בעצם היו אותו בנאדם? אולי פרנק חי חיים כפולים? רשמית הוא היה פרנק קסלונגה, אבל בחשאי הוא היה בעצם גם סבסטיאן. אולי היה לו פיצול אישיות? בתוך הגוף של פרנק חיה גם אישיות אחרת בשם סבסטיאן ולכן כשפרנק מת גם סבסטיאן נעלם כמובן. אבל אישיות סודית לא מופיעה במסמכים רשמיים ולכן אבא שלו שלהם הוסיף גם את השם של סבסטיאן לקבר ושם סימן שאלה מעל זה. אבל אולי לא. בטח יש הסבר יותר הגיוני מזה. אוקיי אז נעזוב את סבסטיאן בינתיים, איזה מידע חדש שלא ידעתי קודם קיבלתי מרישום הפטירה של פרנק קסלונגה? למעשה בדיוק שני דברים: תאריך ומקום. התאריך, קודם היה לי רק את השנה, עכשיו יש לי את התאריך המדויק, 22 באפריל 1999. והמקום שבו הוא מת, רונז'יס. לא, שוב, לא ככה הצרפתים אומרים את זה. הם אומרים רז'יס או משהו, נתפשר על רונז'יס, זה הכי טוב שיש לי. בכל אופן רונז'יס זה כפר קטן מאוד איפה שהוא בפרברים של פריז ליד שדה התעופה. זה מקום באמת קטן, כמה אלפי אנשים בודדים גרים שם. אני לא יודע מה היה לפרנק לחפש שם בכלל, זה מקום מפתיע להיות בו, זה מקום עוד יותר מפתיע למות בו. שתבינו כמה זה חריג - באתר הפטירות הזה מיינתי לפי מיקום, חיפשתי את כל האנשים שמתו במקום המסוים הזה. הכפר הזה כל כך קטן שבכל אורך שנת 1999 מתו שם בדיוק עשרה אנשים. ורובם מן הסתם קשישים. יש פה אחת שמתה בגיל 86 ואחד שמת בגיל 74 ו...פרנק קסלונגה שמת בגיל 21. והבא ברשימה... הו, מצאתי את סבסטיאן. הסיבה שלא מצאתי את סבסטיאן קסלונגה עד עכשיו היא שזה לא השם שלו. יש לו שם משפחה אחר, הוא לא חלק מהמשפחה בכלל, אבל הוא מופיע ברשימת הפטירות ברונז'יס מיד אחרי פרנק. יש בנאדם בשם סבסטיאן שמת באותו יום ובאותו מקום כמו פרנק קסלונגה, והוא גם נולד באותה שנה כמוהו ובאותו רובע של פריז. הם פשוט היו חברים. הם גדלו ביחד ומאיזו סיבה שלא תהיה גם מתו ביחד, ולכן שמו לוחית זיכרון שלו על הקבר של פרנק.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">31:15</span>
                </div>
                <div class="content">
                    <p>אבל זה לא הכל, יש עוד. ברשימה מיד לאחר מכן יש עוד בנאדם שגם הוא מת באותו כפר באותו יום. ואחריו יש עוד אחד... יש שניים... רגע רגע רגע יש שישה! מתוך עשרת האנשים שמתו ברונז'יס בשנת 1999 שישה כולל פרנק וסבסטיאן מתו באותו יום! חמישה גברים, אישה אחת, כולם צעירים, בגיל שבין 20 ל-25, כולם מתו באותו כפר קטן ב-22 באפריל 1999. סימן השאלה הגדול איכשהו נהיה גדול עוד יותר. הרישום באתר של הפטירה הוא חסר הקשר באופן נורא מתסכל כי אוקיי, אומר עוד שישה אנשים מתו היום, זה לא רומז בשום צורה על איזה הקשר. למה? אבל את זה כבר בטח אפשר יהיה למצוא בעיתון. אירוע כזה, שישה אנשים צעירים לא מקבלים התקף לב במקרה באותו יום ובאותו מקום, אוקיי? מה שזה לא היה, זה לא מוות טבעי. מדובר פה על אסון. קטסטרופה כזאת צריכה להיות מוזכרת בעיתון, נכון? אז נכנסתי לארכיונים של עיתונים יומיים מצרפת כדי לבדוק מה קרה ב-22 באפריל 1999. ולא מצאתי כלום. כלומר מצאתי ידיעות מעניינות אבל לא על זה. הייתה שם ידיעה על כך שהשחקן ג'ורג' קלוני עוזב את הסדרה ER. איזה דביל, בטח הרס לעצמו את הקריירה. מצאתי ידיעה על זה שהמוסד מכחיש מעורבות בחטיפה של מישהו, אבל זה לא קשור, אני מניח שזה לא קשור. זה לא קשור, נכון? אין שום אזכור לאירוע כלשהו שבו שישה צעירים מתו. ליתר ביטחון קראתי גם את העיתונים של יום קודם ושל יומיים קודם ושל שבוע קודם ושל יומיים אחר כך. זה לא שם. לא כתוב על זה שום דבר. אולי לא קראתי את העיתונים הנכונים, בכל זאת יש גבול לכמה גישה יש באינטרנט לעיתונים צרפתיים 1999, אבל בשום מקום שמצאתי לא היה אזכור לזה שקרה משהו טרגי ביום הזה. וזה אפילו לא הדבר הכי מוזר לגבי רישום המתים ברונז'יס. כי אני המשכתי להסתכל על הרשימה הזאת וזו לא הפעם היחידה שבה קרה שם דבר כזה. רשימת המתים ברונז'יס היא משונה. רוב הזמן כפר קטן כמעט אף אחד לא מת שם ומי שכן הם בעיקר קשישים, כמו שנורמלי. אבל חוץ מהמקרה הזה ב-1999, כמה שנים לפני כן, ה-6 ביולי 1995 - באותו יום שלושה אנשים מתו שם, בני בין 23 ל-26. קצת מוקדם יותר באותה שנה, 15 באפריל 1995 - ארבעה אנשים מתים באותו יום. 8 במאי 1994 - חמישה אנשים מתים באותו יום, ויש עוד, זה ממשיך שנים אחורה. זה מין כפר קטן שפעם בכמה זמן אנשים צעירים מתים בו בקבוצות! יש רוצח סדרתי ברונז'יס? יכול להיות שעליתי פה על איזה שהוא רוצח שמפתה קבוצות של צעירים אל המקום ומחסל אותם ורצח... לא, לא יכול להיות. כלומר אני לא היחיד ששמתי לב לזה, מישהו היה חוקר את זה. חייב להיות לזה הסבר אחר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">35:42</span>
                </div>
                <div class="content">
                    <p>אוקיי, הנה תיאוריה קצת יותר הגיונית. הכפר הזה אמרתי כבר הוא ליד שדה התעופה אורלי. יותר נכון להגיד שטח השיפוט שלו גובל בשדה התעופה, כלומר רשמית איפה שהכפר נגמר שם שדה התעופה מתחיל. תאונת מטוס! אולי זה הסיבה. מדי פעם קורה שיש תאונות מטוס ובהם מתים כמה אנשים בבת אחת, ומכיוון שזה המקום הכי קרוב לשדה התעופה אז הם נרשמים שם. נשמע הגיוני, לא? אז שאלתי, דיברתי עם חוקר תאונות טיסה, קוראים לו יותם גודר, וזה המקצוע שלו. הוא יודע על תאונות טיסה והוא מכיר את כל מסדי הנתונים לתאונות מטוס. זה לא דבר שקורה בלי שאנשים ישימו לב. כל תאונה נרשמת. אז ביקשתי ממנו לבדוק איזה תאונות מטוס היו בצרפת בתאריכים המסוימים האלה, והוא בדק וענה שבדיוק בתאריך שבו פרנק וסבסטיאן מתו לא הייתה שום תאונת מטוס. לא בצרפת ולא בשום מקום אחר. וגם לא יום או יומיים קודם. וגם כל התאריכים האחרים לא תואמים לתאריכים של תאונות מטוס. זה פשוט לא זה. אוקיי אז יש לי רעיון אחר. לא תאונת טיסה, אבל עדיין הקרבה לשדה תעופה נראית לי כמו רמז גדול למשהו. אז הנה ההשערה שלי: פרנק והחברים שלו לא באמת מתו בשעה הזאת ולא ביום הזה בדיוק. הם מתו מסיבה כלשהי במקום אחר, כנראה מחוץ לצרפת, אבל בגלל איזה שהם נהלים ביורוקרטיים בגלל שהם אזרחי צרפת ההכרזה הרשמית על מותם צריכה לקרות על אדמת צרפת. אז הטיסו אותם לשם, הם נחתו בשדה התעופה והכריזו רשמית על המוות שלהם בנקודה הקרובה ביותר לשדה התעופה, שזה רונז'יס. זה מסביר למה דברים כאלה קורים שם שוב ושוב, כי כל פעם שיש צרפתים שמתים במקום אחר ומסיבה כלשהי אי אפשר להכריז על זה רישומית, אז מטיסים אותם וכל פעם הם כאילו מתים ברונז'יס. זה נשמע הגיוני, נכון? קשה לי לאשר את זה. או הנה עוד רעיון - מה אם הם היו חיילים? לצרפת יש צבא, אמנם לא נלחם בשום מלחמה בצרפת כרגע, אבל יש להם צבא ולפעמים הם שולחים חיילים צרפתים שמשרתים בכל מיני מקומות, לפעמים אפילו פה בסביבה. ששת הצעירים האלה היו בגיל של שירות סדיר, אולי הם שירתו באיזה שהוא מקום ונהרגו באיזו תקרית והטיסו אותם לצרפת, הם נחתו שם, הכריזו את הזה וככה הם נרשמו. זה נשמע הגיוני, נכון? אבל אין שום דרך לאשר את זה. זאת רק תיאוריה ואני פשוט הגעתי לקצה של מה שאני מצליח לברר אצלי בבית באינטרנט. אני הגעתי למסקנה שאני צריך בלש. אני צריך בלש צרפתי. מישהו שיותר טוב ממני בלמצוא דברים בצרפת. אז שאלתי אם מישהו מכיר בלש צרפתי והרבה אנשים כיוונו אותי אל אותו בנאדם - איתי סלייר. איתי הוא לא בלש, אבל הוא כן צרפתי, כלומר ישראלי שחי בצרפת הרבה זמן וקצת עיתונאי ויודע להתעסק בדברים ויודע למצוא שם עניינים. סיפרתי לו את הסיפור הזה והוא התגייס למשימה. אז קודם כל אני אמרתי אולי אני לא כל כך טוב בלמצוא חדשות בצרפת, אז מה שהוא עשה זה לצפות בכל מהדורות החדשות מיומיים קודם עד ליומיים אחר כך מאותה תקופה ב-1999, ולא - אין שום אזכור לאירוע שבו מתו שישה צעירים. אז הדבר הבא הוא אמר שאולי הוא ישיג את תעודת הפטירה של האנשים האלה. אני אמרתי שכבר יש לי כי יש לי באתר הזה והוא אמר לא, זה לא תעודת פטירה, זה רק הפרטים הבסיסיים. אבל כל אזרח צרפתי מתברר יש לו זכות להזמין עותק של תעודת פטירה של כל אחד, שעליה אולי יהיה קצת יותר פרטים. אני לא אזרח צרפתי, אבל איתי כן, אז הוא ניסה לפנות לחברה קדישא הצרפתית כדי להשיג את התעודות שלהם. וזה לא עבד, כי הוא אמר יש אתר ארצי מאובטח לבקשה לתעודות פטירה, אבל הכפר הספציפי הזה מוחרג ממנו. אנשים שמתו במקום הספציפי הזה אי אפשר להוציא את תעודות הפטירה שלהם באתר הלאומי, צריך לעשות את הבקשה באתר הקמאי-קא של הכפר עצמו. אז הוא שלח בקשה לעירייה של רונז'יס לשאול אם יש להם במקרה תעודת פטירה של פרנק קסלונגה, והם ענו לו שאין להם. בשלב הזה אני כבר פיתחתי תיאוריה נוספת - משום מה משהו פה מוסתר. אני חושב שיש שער לגיהנום ברונז'יס. זאת אומרת ממשלת צרפת לא רוצה שנדע מה קורה ברונז'יס ולמה אנשים מתים שם מדי פעם. אז לדעתי התשובה הסבירה ביותר היא שיש שער לגיהנום ברונז'יס. או הגיהנום או הממד השמונה עשרה ממנו יש יצורי אופל שמנסים להזדחל אל תוך העולם שלנו. וממשלת צרפת מודעת לזה ויש לה כוח משימה מיוחד של חיילים צעירים מאומנים שתפקידם הם להחזיק את יצורי האופל ולא לתת להם לפלוש לפריז. ומדי פעם היא שולחת לשם חבורה של לוחמים מאומנים במשימה מיוחדת נגד היצורים האלה, ובדרך כלל זה מצליח אבל לפעמים יש גם כישלונות, לפעמים יש גם אבידות. אבל כדי להסתיר את הקיום של זה מהעולם, ממשלת צרפת לא מודה בקיומם של הדברים האלה והאנשים שמתים שם פשוט נמחקים מההיסטוריה והיחיד שיכול להגיד על זה משהו בכלל הוא האבא של אחד מהם שסיפר על זה באמצעות סימן שאלה כי הוא לא יכול להגיד את התשובה האמיתית. אבל אולי לא.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">42:47</span>
                </div>
                <div class="content">
                    <p>זאת הנקודה שבה אם אתם רוצים סיפור מרתק ומסתורי תפרשו כאן, פשוט תאמינו פנים שהפרק נגמר כאן. כי מהרגע הזה אמרתי לכם, הזהרתי אתכם מראש, הסוף הוא לא כזה טוב. הסוף של הסיפור מאכזב. כי מה שקרה באמת זה שאחרי שבכפר אמרו לאיתי שאין להם את תעודת הפטירה הוא ביקש מהם שיבדקו שוב, ואז הם גילו שבעצם יש להם אותה. לפעמים זה פשוט מה שקורה. עכשיו בתעודת הפטירה המלאה של פרנק קסלונגה אין הרבה יותר מידע ממה שהיה לנו עד עכשיו אבל יש קצת. כתוב שהוא היה סטודנט, כתוב שהוא היה רווק, כתוב את שעת המוות - 3:50 בבוקר, וכתוב המקום - על הכביש לכיוון פריז. מתברר שצדקתי, היה רוצח סדרתי בכפר הזה - הכביש. הכפר הוא זעיר אבל שטח השיפוט שלו כולל גם קטע מהכביש מפריז החוצה אל שדה התעופה והלאה, וכולל שני מחלפים שנראים די מאיימים. ואיתי מאשר שהכביש הזה ידוע לשמצה בתור כביש אכזרי, כביש שאם אתם עושים בו טעות של שנייה אחת אתם יכולים למצוא את עצמכם בדרך לשוויץ במקרה הטוב או תקועים במעקה במקרה הרע. ולכן כן, הכביש הזה גובה קורבנות באופן סדרתי, וטכנית כל מי שמת על הכביש הזה מת בשטח של הכפר הזה ולכן אנשים נרשמים כאנשים שמתו שם. פעם בכמה שנים קורה שהכביש הזה מוחק משפחות שלמות. ושישה צעירים - תאונת דרכים שבאה לפנות בוקר, 3:50. יש פה הסבר מאוד סביר ולא מסתורי בכלל. הם פשוט היו בדרך בחזרה מבילוי. אולי הנהג היה שיכור, אולי לא, אני לא יודע, אבל זה הכל. תאונת דרכים. ההסבר הכי מובן מאליו והכי שגרתי שיכול להיות. אם זה הסיפור אז עדיין נשארה שאלה - למה סימן השאלה? למה הקבר הכל כך מוזר הזה? יש כנראה רק בנאדם אחד שיודע לענות על השאלה הזאת וזה ארמנד קסלונגה. וכאמור נכון לכרגע ארמנד עדיין חי ואפילו קיים ברשתות. אז אני צריך לפנות אליו. פניתי אליו באופן הכי מנומס שהצלחתי, שלחתי מכתב באינסטוש למרות שלא ממש הייתה לי הרבה תקווה שהוא פעיל שם והוא באמת לא ענה. שלחתי את המכתב הכי מנומס שאפשר לאחת החברות שהוא הבעלים שלה וגם שם לא קיבלתי תשובה. איתי שגם מדבר צרפתית ולכן יותר כשיר כנראה לדבר עם צרפתים בני 80, הוא גם פנה אליהם בכתב, הוא התקשר בטלפון הוא מצא את הטלפון של אחת החברות הוא התקשר הוא לא קיבל תשובה. ואחרי שניסינו את כל האפשרויות האחרות איתי הגיע אל הכתובת הפיזית של המשרד של הבנאדם בפריז. והוא היה נעול. מה אני אגיד, ניסינו. או שארמנד לא רוצה לדבר על זה או שהוא פשוט עסוק מדי בלהיות בן 80 ולא עונה להודעות מאנשים אקראיים. אמרתי לכם שאין סוף טוב לסיפור הזה. תראו אני רוצה לתת לכם פואנטה. אני רוצה איזה טוויסט בסוף, אני רוצה שיתגלה שהכל היה חלק מקונספירציה ענקית איזה קלוז'ר מצד הבנאדם שאחראי לכל זה - ואין לי. יש לי רק סימן שאלה. אז אני לא יודע, אני לא יודע מה ארמנד קסלונגה חשב כשהוא הזמין את המצבה הזאת ואני לא מתיימר לדבר בשמו. אני לא יודע מה הוא חשב. אבל יש הסבר אפשרי אולי, אולי השאלה היא פשוט לא מסובכת כמו שהייתי רוצה לחשוב. אולי זה לא נעשה בתור נקודת פתיחה לסיפור מתח, אולי זה לא ספר של דן בראון, אולי זאת שאלה נורא פשוטה. כי אפילו אם הוא לא מת במלחמה והוא לא מת באופן מסתורי אלא במירכאות ענקיות סתם בתאונת דרכים - לא צריך קונספירציה בשביל לשאול את השאלה: למה? למה בנאדם מת סתם? דווקא בגלל שלא הייתה שום משמעות למוות שלו - פעם הוא היה ואז פתאום הוא לא, ולא הייתה לזה שום סיבה חוץ מהכביש הזה הוא מסוכן ומישהו לא נזהר. למה? זה סימן שאלה. ואין לי תשובה לשאלה הזאת. אבל עוד שאלה שאנשים ישאלו עכשיו היא: למה? למה בכלל סיפרת לנו את הסיפור הזה? ולמה בזבשת לנו את הזמן? אם הפואנטה היא שלפני 30 שנה הייתה תאונת דרכים, מה מעניין בזה? ועל זה אני אענה - למה לקנות פאזל של 3,000 חלקים ולבלות הרבה זמן בלהרכיב אותו אם אפשר במקום זה פשוט לקנות פוסטר שהוא מראש שלם ולחסוך זמן? התשובה היא כי אני אוהב להרכיב פאזלים. אם באמת הייתי רוצה רק את התמונה הייתי קונה פוסטר. התהליך, החיפוש, החקירה - זה מה שמעניין אותי. ובאמת הייתי שמח אם התמונה בסוף הייתה יותר מעניינת, אם היה מתברר שהקבר הזה הוא פתח לסיפור שהוא סטאר ולא סופר עד היום קונספירציה בינלאומית ענקית בהשתתפות הוותיקן והמוסד וציידות השדים של הקיי-פופ ומנשה. אבל מראש ידעתי שאין לזה הרבה סיכוי. תשמעו לא יותר מדי פעמים קורה שנתקלים במסתורין אמיתי בעולם, ואם אני אתקל באחד כזה אני אחקור אותו ואני אחקור אותו כי לחקור זה כיף. זאת התשובה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">49:31</span>
                </div>
                <div class="content">
                    <p>תכף על עוד כמה קברים מעניינים בבית הקברות של מונמארט. אמרתי כבר בית הקברות הזה היה מהמם, כן? יש כל כך הרבה דברים שאני יכול לעשות לא יודע פודקאסט שלם רק כאילו כל פרק יהיה על איזה שהוא קבר שם. יש שם את הקבר של דלידה (Dalida). עכשיו אני לא יודע מי זאת דלידה, מדברים שהיא זמרת, היא שרה את 'פרולה פרולה' שאוקיי, אני לא חושב ששמעתי את השם שלה ממש, אבל הקבר שלה נראה כמו מקדש לאלת שמש, והיא עומדת שם עם פסל ועם שמש ענקית מאחוריה. זה מאוד יפה. יש עוד זמרת, פראנס גל (France Gall), גם היא קבורה שם. הקבר שלה הוא מין תיבת זכוכית עם עץ ביוני באמצע. נמצא שם הקבר של אלכסנדר דומא המחזאי המפורסם, אבל לא אלכסנדר דומא המחזאי המפורסם שאתם מכירים אלא הבן שלו. ויש ארבעה עמודים ובאמצע על משטח שוכב אלכסנדר דומא, כלומר יש פסל שלו שוכב כאילו נם שנת צהריים עם ידיים משולבות ועם פרצוף קצת לא מרוצה. ומה שמעניין פה זה שמשום מה עשו לו ליד הראש יש לו שני זרי פרחים מכל צד של הראש, ואולי זה רק אני אבל זה נראה ממש כמו קרניים. כאילו שמו את זה בצורה כזאת שכשמסתכלים עליו מקדימה זה נראה כאילו יש לו קרניים, קרניים של שד. למה עשו את זה? אני באמת לא יודע. עוד אחד שראיתי שם עברנו ליד קבר שהוא לא היה מאוד יוצא דופן במראה שלו אבל היה עליו עיטור צבעוני של ארבע מדליות, ואחת מהמדליות האלה אני זיהיתי מיד. אני זיהיתי אותה בתור המדליה של לגיון הכבוד הצרפתי, שזה הכבוד הגדול ביותר של ממשלת צרפת יכולה להעניק. וזה לא שאני מבין במדליות, אני פשוט זיהיתי אותה משום שבזמנו אני עשיתי את הפרק על השבאלייה ד'און. והמדליה הספציפית הזאת הייתה עניין גדול בסיפור הזה. דרך אגב אחד הפרקים שאני הכי אוהב כדאי לכם לשמוע אותו. בכל אופן אבל חלק מהעניין בפרק היה שהמדליה הזאת ניתנת לגברים, והשם שכתוב על הקבר היה מיס בלובל (Miss Bluebell). ככה, מיס בלובל גברת בלובל. מה איך זה יכול להיות שמי זאת מיס בלובל שקיבלה כל כך הרבה מדליות? אז חיפשתי על זה וקודם כל כן מתברר שהם שינו את החוקים וגם נשים יכולות לקבל את המדליה הזאת בימינו. ומיס בלובל שהשם האמיתי שלה הוא מרגרט קלי, היא קיבלה אותה ואת כל יתר המדליות על היותה רקדנית. היא הייתה רקדנית מאוד מפורסמת, היא ייסדה את הבלובלס שהם להקת ריקוד מאוד משפיעה בזמן מלחמת העולם הראשונה והשנייה ובזמן הכיבוש הנאצי של פריז במלחמת העולם השנייה היא החביאה את בעלה היהודי - אמרתי לכם שכל דבר פה נראה כמו חומר לפרק שלם!</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">52:58</span>
                </div>
                <div class="content">
                    <p>תודה לאיתי סלייר הבלש הצרפתי, יותם גודר, יונתן ונטורה, שחף אלון, אביגיל לונדון, ייעוץ ותמיכה מוראלית מוץ, עריכת הסאונד שלי נוי שנורא התבאסה מהסוף של הסיפור הזה, תודה לאנזה שניסתה לשווא ללמד אותי להגיד רונז'יס, לא יודע איך אומרים את זה. ועוד דבר חשוב להגיד סמנכ"ל התפעול ותומך מוראלי ויועץ ומפיק אירועים ואור אביב שם טוב נפרד מרשת עושים היסטוריה אחרי שהוא היה פה יותר זמן מכולנו אני חושב, שלום אביב ותודה. אני דורון פישלר ועל הרצאות שאני עושה אפשר לקרא באתר doronfischler.com ולהתראות. אובוואר.</p>
                </div>
            </article>
            
        </div>
        
    
        
    
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>