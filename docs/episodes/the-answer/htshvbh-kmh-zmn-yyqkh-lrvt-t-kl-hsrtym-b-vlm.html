<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>[התשובה] כמה זמן ייקח לראות את כל הסרטים בעולם? - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>[התשובה] כמה זמן ייקח לראות את כל הסרטים בעולם?</h1>
        <div class="meta-row">
            <span class="meta-date">פורסם ב: 11 במאי 2020</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="player-container">
        <audio id="audio-player" controls>
            <source src="" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
        
            
        
            
        
            
        
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:00</span>
                </div>
                <div class="content">
                    <p>היי, זה דורון. הפרק הבא של התשובה זה פרק שהקלטנו בלייב, כלומר, אנחנו הזמנו אנשים לשמוע ולצפות בזמן שאני מקליט את הפרק. לכן תהליך העבודה עליו הוא קצת שונה מהרגיל ויכול להיות שהוא יישמע שונה מהרגיל. זה היה כיף, הגיעו הרבה אנשים ורצו וגם שוחחנו איתם קצת תוך כדי, אבל לא מספיק, לא עם כולם, בגלל שמה לעשות כשנכנסים יותר מ-150 איש אז אני לא יכול להצליח לדבר עם כולם. אז קודם כל אני מתנצל בפני כל האנשים שלא הצלחתי לדבר איתם, אבל בגדול זה היה ממש כיף ואני לא יודע, נראה, אולי נעשה עוד פרקים כאלה בהמשך. בכל אופן, הפרק אנחנו מתחילים עוד מעט.</p>
                </div>
            </article>
            
            <article class="paragraph speaker-קריין">
                <div class="paragraph-meta">
                    <span class="speaker-name">קריין</span>
                    <span class="timestamp">00:54</span>
                </div>
                <div class="content">
                    <p>אם ההיסטוריה המשפחתית שלכם חשובה לכם כמוני, אתם וודאי רוצים שגם הנכדים והנינים שלכם ישמעו עליה. בסיפור משפחתי אנחנו נטווה מהסיפור שלכם תוכנית רדיו דוקומנטרית מרתקת שיאזינו לה גם בעוד 50 שנה. family-sounds.co.il. סיפור משפחתי - מתנה מדהימה שנשמרת לדורות.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:23</span>
                </div>
                <div class="content">
                    <p>היי, אני דורון פישלר, זאת התשובה, ולשם שינוי יש לנו כאן שואלת שאלה בשידור חי. אז ליפז, מה הייתה השאלה שלך?</p>
                </div>
            </article>
            
            <article class="paragraph speaker-ליפז ועמית">
                <div class="paragraph-meta">
                    <span class="speaker-name">ליפז ועמית</span>
                    <span class="timestamp">01:33</span>
                </div>
                <div class="content">
                    <p>האמת ששנינו שאלנו את השאלה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:36</span>
                </div>
                <div class="content">
                    <p>מי זה שנינו?</p>
                </div>
            </article>
            
            <article class="paragraph speaker-ליפז">
                <div class="paragraph-meta">
                    <span class="speaker-name">ליפז</span>
                    <span class="timestamp">01:41</span>
                </div>
                <div class="content">
                    <p>ליפז ועמית.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:43</span>
                </div>
                <div class="content">
                    <p>היי עמית. אז ליפז ועמית, מה הייתה השאלה שלכם בעצם?</p>
                </div>
            </article>
            
            <article class="paragraph speaker-ליפז">
                <div class="paragraph-meta">
                    <span class="speaker-name">ליפז</span>
                    <span class="timestamp">01:50</span>
                </div>
                <div class="content">
                    <p>כמה זמן יקח לראות את כל הסרטים בעולם?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:51</span>
                </div>
                <div class="content">
                    <p>רגע שנייה, אני רוצה להבין משהו. אני קיבלתי את השאלה הזאת פעמיים ואני שלחתי גם לעמית וגם לליפז את ההזמנה לכאן. אז שניכם בעצם נמצאים באותו מקום?</p>
                </div>
            </article>
            
            <article class="paragraph speaker-ליפז">
                <div class="paragraph-meta">
                    <span class="speaker-name">ליפז</span>
                    <span class="timestamp">02:02</span>
                </div>
                <div class="content">
                    <p>יושבים ביחד על הרגע המרגש הזה שאתה עונה לנו על השאלה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:04</span>
                </div>
                <div class="content">
                    <p>זה לא... כן, טוב, זה לא היה מקרי. אז רגע, רק תשאלו עוד פעם את השאלה שנדע על מה אנחנו מדברים.</p>
                </div>
            </article>
            
            <article class="paragraph speaker-עמית">
                <div class="paragraph-meta">
                    <span class="speaker-name">עמית</span>
                    <span class="timestamp">02:16</span>
                </div>
                <div class="content">
                    <p>השאלה היא כמה זמן סרט יש בעולם? או במילים אחרות, אם עכשיו יש לי הפסקת צהריים טובה ואני רוצה לראות את כל הסרטים בעולם, כמה זמן יקח לי?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:24</span>
                </div>
                <div class="content">
                    <p>אוקיי, זאת שאלה שהיא מאוד רלוונטית בימינו, משום שאנחנו מקליטים את זה עדיין בימי קורונה. הרבה אנשים היו תקועים בבית הרבה זמן והרבה אנשים עדיין בבית ואין המון מה לעשות, אז זה בדיוק הזמן לקחת לעצמנו איזשהו פרויקט גדול כמו להרכיב פאזל של 5000 חלקים, או לסרוג משהו, או לראות סרטים. אז זה הזמן לקחת על עצמנו איזשהו מרתון קולנועי גדול. למשל, לראות את כל טרילוגיית שר הטבעות בגרסאות הארוכות שלהם - זה יקח בסך הכל 11 שעות ו-32 דקות. זה דבר שאני עשיתי דרך אגב. לראות את כל הסרטים ביקום הקולנועי של מארוול - זה 23 סרטים נכון לכרגע, וזה יקח לכם 50 שעות, כלומר יומיים, שעתיים ושלוש דקות. לראות את כל סרטי ג'יימס בונד - זה יקח יומיים, 4 שעות ו-56 דקות. מרתון של כל סרטי האנימציה של דיסני - שלושה ימים, 5 שעות ו-39 דקות, ואולי כדאי שתעשו כמה הפסקות שירותים באמצע. אם אתם רוצים משהו באמת מאתגר, תעשו מרתון כל הסרטים בהשתתפות ניקולס קייג'. זה הרבה. זה יקח לכם שבוע ו-4 שעות, וזה בטח לא מעודכן משום שבזמן שלקח לי להגיד את המשפט הזה הוא בטח עשה עוד איזה שני סרטים. האיש עושה הרבה סרטים. או שאתם יכולים לנסות את המרתון האולטימטיבי: לראות את כל הסרטים שניקולס קייג' לא השתתף בהם, או גם וגם, את כל הסרטים שבהם ניקולס קייג' השתתף וגם את אלה שהוא לא השתתף בהם. בקיצור, מרתון של כל הסרטים שנוצרו אי פעם. למה לא? יש זמן. מה שכן, זה נשמע כאילו זה יהיה קצת ארוך. אז לפני שמתחילים, צריך אולי לברר באמת כמה זמן זה יקח. אז השאלה הראשונה היא כרגיל, כשאני מדבר על סרטים, מה זאת אומרת סרטים? אני יודע, אני נורא מעצבן בקטעים האלה, כי תמיד זה עניין של הגדרות. שואלים אותי על וירוס, אז אני שואל רגע, מה זה בעצם וירוס? שואלים אותי על הר, אז מה זה בעצם הר? שואלים אותי למה התרנגולת חצתה את הכביש, אני אומר אבל מה זה בעצם תרנגולת ומה הוא כביש? האם כביש חייב להיות דבר שסלול באספלט או שדרך עפר גם נחשבת? אני יודע, אני מתפלסף בקטעים האלה, אבל זה חשוב כאן. כי התשובה לשאלה מה זה סרט מאוד תשנה את התשובה לכמה זמן יקח לראות את כל הסרטים בעולם. וההגדרה של מה זה סרט לא בהכרח ברורה. נגיד, מה בקשר לרכבת נכנסת לתחנה? זה אולי הקלאסיקה הראשונה של הקולנוע כי זה אחד הסרטים הראשונים אי פעם כשהאחים לומייר המציאו את התמונות הנעות. למה אני צריך את הסאונד הזה עכשיו? זה סרט אילם בכלל. כשהאחים לומייר המציאו את התמונות הנעות, זה אחד הדברים הראשונים שהם הקרינו. אז זה סרט? כי זה בסך הכל קטע באורך של 45 שניות של רכבת, ואני לא רוצה לספוילר, אבל היא נכנסת לתחנה. אז זה אחד הדברים החשובים בתולדות הקולנוע, אבל זה לא ממש נכנס להגדרה של סרט לפי איך שאנחנו חושבים על זה היום. ומה עם עוד סרט שהחשיבות ההיסטורית שלו היא רק קצת יותר קטנה מרכבת נכנסת לתחנה - מבצע סבתא? זה סרט? הרבה אנשים חושבים עליו בתור אחד הסרטים הישראלים הכי קאלטים של כל הזמנים, אבל זה לא סרט קולנוע. זה סרט טלוויזיה, זה סרט שהוקרן במקור בטלוויזיה, האורך שלו הוא פחות משעה שזה לא אורך של סרט באורך מלא, הוא לא יצא לקולנוע במקור והוא לא הוקרן בקולנוע באופן מסודר. אז מהרבה בחינות זה לא סרט, כי אם אנחנו נחשיב אותו לסרט אז צריך להחשיב גם כל דבר ששודר בטלוויזיה אי פעם. ומה בקשר למלך האריות 2? זה סרט? זה סרט שלא יצא לקולנוע אף פעם, זה סרט שיצא מה שנקרא ישר לווידאו, לווידאו ולדי-וי-די, הוא לא הוקרן בקולנוע. אבל מיליוני אנשים קנו אותו וראו אותו. אז סרט? לא סרט? קזבלנקה. ואם כבר מדברים על זה, אז מה עם כל הסרטים של נטפליקס? רובם לא הוקרנו אף פעם בקולנוע. אז מה, גם הם לא סרטים? הם כן סרטים? הם נספרים או לא? זה מאוד הרבה תלוי בהגדרה הזאת של מה שאנחנו מחשיבים לסרט ומה שלא. אז כשיש שאלות כאלה מורכבות אני נוטה פשוט לא להחליט. כי מי אני שאני אשב פה על הכס ואני אעבור על רשימה של כל הדברים שנוצרו ואגיד מה זה סרט ומה לא. אני פשוט הולך לסמכות, למי שאמור לדעת. כל חובב קולנוע יודע שאחד המקורות הכי חשובים בעולם בנושא סרטים הוא אתר IMDB, Internet Movie Database, או בקיצור בעברית ימד"ב. זה מסד הנתונים הכי גדול בעולם בנוגע לסרטים. זה המקור הכי סמכותי שיש. אז לימד"ב יש מן הסתם את ההגדרה שלהם בנוגע למה נחשב לסרט ומה לא. עכשיו זאת ההגדרה שלהם, יכול להיות שאנשים אחרים לא יסכימו עם ההגדרה שלהם אבל אתם מוזמנים להתווכח על זה איתם ולא איתי. הם הסמכות, לא אני קבעתי, להם יש את השיקולים שלהם. אז לצורך העניין אני אשתמש בהגדרה שלהם. עכשיו ימד"ב הוא מסד נתונים מאוד מאוד גדול ומאוד מקיף, אז אני לא אטען שהוא יודע הכל, מן הסתם הוא לא, יש בו טעויות, הוא לא מושלם, ואני בטוח שלא כל הסרטים מכל הדורות ומכל הארצות באמת נכנסו אליו. אבל זה הכי טוב שיש לנו, אז אני אניח לצורך העניין שמה שימד"ב טוען הוא פחות או יותר נכון. אז לדעת ימד"ב כמה סרטים יש בעולם? נכון למאי 2020 בימד"ב רשומים 6,569,167 כותרים, דברים. קצת יותר מ-6.5 מיליון בסך הכל. זה מספר די מטורף אבל צריך לקחת בחשבון שלא כל מה שרשום שם הוא סרטים. האתר הזה לא עוסק רק בסרטים. כשהוא הוקם הוא עסק אך ורק בסרטי קולנוע, אבל אז גילו שאם אני רוצה נגיד לראות את הפילמוגרפיה של ג'ורג' קלוני, אז יש לי את כל הסרטים שהוא השתתף בהם, כן, אבל אין לי שם את ER, סדרת הטלוויזיה שבה הוא התפרסם. זה טיפשי, ברור שהיא צריכה להיות גם שם. אז בשביל לתת את התמונה המלאה הם היו צריכים להתחיל לכלול גם סדרות טלוויזיה. ואחר כך הם התחילו להכניס עוד דברים כמו היום הוא כולל ערכים לא רק לסדרות טלוויזיה אלא לפרקים של סדרות טלוויזיה וגם ערכים למשחקי מחשב ועוד דברים. אז בעצם מתוך ה-6.5 מיליון דברים שרשומים שם רובם הם לא סרטי קולנוע בכלל. למעשה 4.7 מיליון מתוך ה-6.5 מיליון האלה הם בכלל פרקים של סדרות. וזה הגיוני כמובן כשם יהיו הרוב כי כל סרט הוא סרט אחד, אבל לסדרה מן הסתם יש יותר מפרק אחד, לחלקן יש הרבה פרקים. לסימפסונס נכון לרגע שבו אני מקליט את זה יש 682 פרקים, והמספר הזה הוא בטח לא מעודכן. יהיו עוד. כלומר עד שהאנשים יאזינו לפרק הזה יהיו עוד פרקים. הסדרה הזאת לא נגמרת וכנראה לא תיגמר לעולם. זה הרבה. אם דיברנו על מרתונים ארוכים, אם אני רוצה לעשות בינג' של הסימפסונס של כל הפרקים, זה יקח לי 10 ימים, 21 שעות ו-26 דקות. וזה יהיה מיותר משום שאחרי עונה 8 זה כבר ממילא לא היה אותו דבר. וזה הרבה, זה בהחלט נשמע הרבה, עד שאתם שומעים על Guiding Light. כי Guiding Light זאת סדרה שיש לה 15,762 פרקים. יאפ. זאת אופרת סבון שהתחילה בכלל ברדיו ב-1937 וב-1952 עברה לטלוויזיה ושודרה שם בקצב של ארבעה פרקים בשבוע במשך 57 שנים. כלומר רק לראות את כל הפרקים של הסדרה הבודדת הזאת היה לוקח לכם שמונה וחצי חודשים. אז אנחנו לא מדברים על הדברים האלה עכשיו. נזיז את הטלוויזיה לצורך העניין, אנחנו מדברים אך ורק על סרטים. אז מספר הכותרים בימד"ב שמוגדרים סרטים, Feature Films, הוא 437,137. בסך הכל פחות מחצי מיליון. זה הכל. אז השאלה היא האם את ליפז ואתה עמית, האם אתם יכולים לראות את כל הסרטים בעולם? כל הסרטים האלה? התשובה קודם כל היא לא. את לא יכולה לראות את כל הסרטים האלה כי אי אפשר להשיג את כולם. יש שם סרטים אמריקאים שזמינים בנטפליקס, זה לא בעיה, אבל גם סרטים מבנגלדש ומניגריה שלהשיג אותם יהיה יותר קשה. אבל יותר מזה, אפילו אם נניח ותשיגו את כל הסרטים בעולם, יש שם גם המון סרטים שפשוט אינם כבר. הם רשומים בימד"ב כי הם היו קיימים, אבל הם לא קיימים יותר. הם אבדו או שהם נשרפו. למשל יש סרט של צ'ארלי צ'פלין מ-1914, קוראים לו 'החבר של השודד', ויש הרבה ראיות לזה שהסרט הזה היה קיים. אבל הוא אבד. לא קיים היום אף עותק שלו בשום מקום. עותקים שלו נשרפו או שהלכו לאיבוד או משהו, וזה חבל כי סרטים של צ'ארלי צ'פלין נוטים להיות טובים. או למשל אם אתם רוצים לראות את 'באטמן נגד דרקולה', סרט שנעשה בפיליפינים בשנת 1967. ואתם רוצים, כן, אתם רוצים לראות את 'באטמן נגד דרקולה', או לפחות אני רוצה לראות את הסרט הזה. יש פוסטר של הסרט הזה, רואים שם את שני הלוחמים, כאילו מצד אחד עומד דרקולה - עכשיו הוא מחזיק בידיים אישה מעולפת כמתקבל, מה שקצת מוזר כי הוא כאילו הולך להילחם בבאטמן, הוא הולך להילחם בבאטמן עם האישה הזאת ביד? הוא הולך להרביץ לבאטמן עם האישה המעולפת? לא ברור מה הולך לקרות שם. בצד השני עומד באטמן, כלומר עם המסכה של באטמן וכאילו ואוזניים של באטמן ויש לו סמל על החזה. עכשיו לבאטמן בכל הגרסאות של באטמן תמיד יש לו איזשהו סמל של עטלף מקדימה, נכון? עכשיו לבאטמן הזה אין ציור של עטלף, יש לו ציור של איש. כלומר זה באטמן שמחובר יותר למן מאשר לבט שלו. אני באמת לא יודע מה זה מנסה להגיד הבאטמן הזה. זה בהחלט לא היה באטמן רשמי. אז אני מאוד הייתי רוצה לראות את הסרט הזה, אבל אני לא יכול כי אין, כי ככל הנראה, אלא אם כן מישהו יגלה פתאום איזה עותק במרתף או משהו כזה, פשוט לא קיימים עותקים של הסרט הזה היום. אז יש סרטים שאי אפשר לראות. אבל נגיד שכן הייתה לנו דרך לראות את כל הסרטים שנוצרו מעולם. אז השאלה הבאה היא כמה זמן יקח לנו לראות אותם? בשביל זה צריך לדעת מה האורך הממוצע של סרט. וגם זה לא ממש פשוט. לסרטים שמוקרנים בקולנוע היום אני יודע פחות או יותר מה הסטנדרט של אורך של סרט, אבל מי אמר שזה נכון לגבי כל הסרטים בכל המקומות בכל הזמנים? למשל אני יודע שסרטים הודים נוטים להיות מאוד ארוכים, אבל אולי סרטים ניגריים הם קצרים יותר, ואולי סרטים פעם היו קצרים יותר או ארוכים יותר משהם היום? לכו תדעו את זה. בקיצור גם זה לא ממש פשוט, אבל בשביל זה יש ימד"ב ומישהו צלל לתוך מסד הנתונים של ימד"ב כדי לחלץ את כל האורכים של הסרטים ואחרי חישובים ארוכים הוא מצא שהאורך הממוצע של סרט הוא 106 דקות, כלומר שעה ו-46 דקות. שזה נשמע הגיוני. על כל סאגה של שלוש וחצי שעות יש איזה שני סרטים מצוירים באורך של 89 דקות, אז בממוצע זה יוצא 106 דקות. נשמע סביר. אז כאן זה נשאר יותר רק שאלה בחשבון. אז לפי הנתונים האלה זה אומר שהאורך הכולל של כל הסרטים שהופקו הוא 46,336,522 דקות. שזה 772,000 שעות, שזה 88 שנים וחודש. והאמת שציפיתי ליותר. חשבתי שזה יהיה איזה 1000 שנה או משהו כזה, אבל לא, 88 שנים זה הרבה זמן אבל זה תקופת חיים של בן אדם, אמנם קצת אופטימי, תוחלת החיים של אדם בישראל היא 82 שנים היום, אבל אם אתם מהמרים על חיים ארוכים יחסית אז בן אדם אחד יכול לראות את כל הסרטים שנוצרו אי פעם. כלומר לא באמת. בגלל שאנחנו מדברים על הרצף, על האורך של כל הסרטים אחד אחרי השני. זה אומר שזה היה עובד אם אתם מתחילים לצפות בסרט בשנייה שאתם נולדים ולא מפסיקים עד שאתם מתים בשיבה טובה בגיל מאוד מכובד, ולא ישנים אף פעם באמצע, ולא אוכלים אף פעם באמצע, אלא אם כן זה מול המסך, ולא עושים שום דבר אחר, רק צופים בסרטים. בקיצור זה לא מאוד מאוד פרקטי. זה 88 שנים, אבל בוא ננפרוס אותם על משהו יותר נורמלי. אם אתם עושים את זה בצורה קצת יותר סבירה את המרתון הזה שלכם, כלומר נגיד שאם שינה ואוכל ועבודה וכל זה עדיין פנויות לכם 6 שעות ביום כדי לראות סרטים, ואתם מתחילים את הפרויקט הזה בגיל 10. זה אומר שתסיימו לראות את כל הסרטים בעולם עד גיל 363. והרעיון שתגיעו לגיל הזה מצריך קצת יותר אופטימיות. אבל גם אז יש עוד קצת בעיה. אני דיברתי עד עכשיו על כל הסרטים שנעשו עד היום, אבל יכול להיות שעד שתגיעו לגיל 363 יעשו כבר עוד איזה שניים שלושה סרטים חדשים ויהיה צריך להשלים אותם. כלומר בזמן שאנחנו יושבים כאן ורואים סרטים, אנשים אחרים עובדים ועושים סרטים. השאלה היא אם אנחנו יכולים לעקוף אותם, אם עושים סרטים בקצב יותר גבוה מכפי שאפשר לראות אותם. אז בואו נבדוק, שוב, לא את כל הסרטים אי פעם, אלא רק כמה סרטים עושים בשנה. אז לפי ימד"ב בשנת 2019 יצאו 11,000 סרטים, ומספר מאוד דומה היה בשנת 2018 ו-2017. בשנת 2020 יהיה פחות בגלל שיש קורונה אז כולם לקחו כמה חודשים הפסקה, אבל זה עניין אחר. אז נגיד בממוצע יש לנו 11,500 סרטים בשנה. שזה 19,000 שעות, שזה 798 ימים, שלוש שנתיים. וזאת בעיה, זה אומר שלוקח שנתיים לצפות בסרטים שנעשים בעולם במשך שנה. זה אומר שאף פעם לא נצליח. אף פעם לא נוכל לסגור את הפער הזה. כל עוד אנשים עושים סרטים בקצב דומה אי אפשר יהיה אף פעם לגמור לראות את כל הסרטים. ומה אם לראות את כל הסרטים זה לא מספיק לכם? אתם רוצים לקחת פרויקט יותר גדול. אתם רוצים לראות גם את הסדרות, גם את הסרטים הקצרים, את הכל. אז זה יקח לנו בחישוב פשוט וגס לכל הפחות 375 שנים. אבל מי רואה סדרות היום בכלל? מה שיש לנו דבר יותר חשוב - יוטיוב. ביוטיוב יש הרבה דברים. עכשיו אי אפשר לספור את זה, לי אין שום דרך לקבל את המידע הזה, אני צריך לסמוך על מה שיוטיוב בעצמם אומרים. ב-2019 יוטיוב דיווחה שלאתר הזה מועלים 500 שעות של תוכן כל דקה. כלומר כדי לראות את כל הסרטונים שמועלים ליוטיוב במשך יום אחד תצטרכו 82 שנים. כלומר בערך אותו האורך של כל הסרטים שנוצרו אי פעם זה האורך של דברים שמועלים ליוטיוב כל יום. אז אם תרצו לראות את כל יוטיוב זאת משימה הרבה יותר קשה ותכלס גם קצת פחות מעניינת. אני מוכן לראות כמעט כל סרט עם ניקולס קייג' מאשר עוד מישהו משחק מיינקראפט במשך 7 שעות. אבל אם כבר אנחנו מדברים על זה, למה שתעצרו שם? אולי תקראו משהו? למה אתם כל היום רק יושבים ורואים דברים? תקראו קצת ספרים. לפי הערכה של גוגל מ-2010, כלומר גם זה מזמן, פורסמו בעולם 130 מיליון ספרים. זה אומר שאם אתם רוצים לקרוא את כולם ואתם קוראים ספר אחד ביום זה יוצא שיקח לכם 350,000 שנה. אז אתם לא יכולים לראות את כל הסרטים שנוצרו אי פעם ואולי גם לא כדאי. אני דיברתי כבר פעם על זה שאני הייתי פעם מבקר סרטים במשך שנים. אני ראיתי כמעט את כל הסרטים שיצאו, לא את כל הסרטים בעולם, אבל כל סרט שיצא בקולנוע בארץ אני ראיתי כמעט את כולם. זה היה הרבה וכתבתי ביקורות על הרבה מהם. והיום כשבדקתי בארכיון אז אני מצאתי ביקורת שכתבתי בשנת 2009 על סרט שקוראים לו 'עד שתאהב אותי'. באנגלית השם שלו זה Serious Moonlight. ולפי מה שכתבתי בביקורת זה על... זה עם מג ראיין והיא חוזרת הביתה ומוצאת את בעלה שעומד לעזוב אותה ולכן היא תופסת אותו וקושרת אותו במסקנטייפ לכיסא. זה כנראה לא סרט טוב במיוחד, אני נתתי לו שני כוכבים. אבל הנה העניין - אני לא זוכר את הסרט הזה. כלומר לא רק שאני לא זוכר את העלילה, אני לא יכול להגיד לכם מה קרה בסוף, אני לא זוכר את השם של הפרק הזה. אני לא זכרתי עד שמצאתי את הביקורת הזאת שאי פעם שמעתי על הסרט הזה, ולא שראיתי אותו ובטח שלא שכתבתי עליו ביקורת. אבל עובדה כתבתי. אבל זה כאילו רגע אחר כך מחקו לי את הזיכרון עם המכשיר הזה מ'גברים בשחור' שהוא סרט שאני כן זוכר. עכשיו זה הגיוני שאני לא אזכור אותו, אני ראיתי המון סרטים ויש לי דברים יותר טובים לזכור מאשר סרטים של שני כוכבים. יש עוד סרטים כאלה שאני רואה שכתבתי להם ביקורת ואני פשוט לא זוכר את זה בכלל, ורובם סרטים של אתם יודעים, שני כוכבים, סרטים זניחים, סרטים שלא עשו עליי שום רושם. סרטים שאני זוכר הם סרטים יותר טובים, סרטים של חמישה כוכבים או סרטים של כוכב אחד, סרטים שעשו לי משהו, סרטים שהשפיעו עליי באיזושהי רמה. בקיצור סרטים טובים אתם זוכרים, סרטים בינוניים לא. אז אם מישהו יקח על עצמו נגיד פרויקט כזה של לראות את כל הסרטים בעולם, סביר להניח שכבר בשלב של הסרט ה-5000 נגיד יהיו סרטים שהוא בכלל לא יזכור שהוא ראה. אז אם יש סרט שראיתי אבל אין לי שום זיכרון שראיתי אותו, זה נחשב שראיתי אותו בכלל? או שאולי אני צריך לראות אותו עוד פעם? אז כאן אולי זאת השאלה המעניינת באמת - לא כמה סרטים בן אדם יכול לראות אלא כמה סרטים בן אדם יכול לזכור? כמה זיכרון אפשר להכניס למוח? לפי מקור מוסמך שזה הסרט 'ג'וני נמוניק' עם קיאנו ריבס, שגם הוא סרט שאני זוכר למרות שהוא לא סרט טוב. בסרט הזה אנשים מאחסנים מידע במוח שלהם ונאמר לג'וני שהיכולת שלו לאחסן מידע לא מכווץ היא 80 ג'יגה בייט. כשיעשו את הסרט הזה 80 ג'יגה בייט נשמע כמו הרבה. היום לא. אז כמה באמת אפשר לאחסן במוח? זאת שאלה מאוד מסובכת. אני חיפשתי כל מיני הערכות לזה בקשר למספר הנוירונים שיש במוח וכמה קשרים יש לכל אחד מהם. אז קיבלתי כמה תשובות שונות. היה מישהו אחד שהעריך את זה ב-74 טרה בייט, כלומר 1000 ג'יגה, והיה מישהו שהעריך את זה ב-2.5 פטה בייט, כלומר מיליון ג'יגה. אלה שני מספרים מאוד שונים. עכשיו אם אנחנו מדברים על פטה בייט, אז פטה בייט אחד זה די ויותר ליותר ממיליון סרטים ב-High Definition. אז אמור להיות לי מקום לזכור מיליון סרטים. איך זה ששכחתי משהו אי פעם? האמת היא שזה פשוט לא עובד ככה. המוח לא עובד בבייטים. המוח הוא לא הרדיסק, הוא לא מאחסן דברים באפסים ואחדים וגם כשאני זוכר דברים אני לא זוכר אותם בפיקסלים. זה לא שאני זוכר כל פיקסל של סרט שראיתי, אני זוכר רעיונות, אז זה פשוט לא נכון לשאול כמה מגה בייט יש במוח של בן אדם. מה שבטוח זה שהמוח שלנו אוהב לזכור דברים חשובים ונוטה לדלג על דברים פחות חשובים. כמו שאתם זוכרים את היום שבו התחתנתם או את הבר מצווה שלכם, אבל סביר שאתם לא זוכרים מה קרה לכם ב-14 באפריל 1998 כי כנראה לא קרה שום דבר חשוב באותו זמן. אז הנה הצעה - מה אם במקום לראות את כל הסרטים בעולם נראה רק את הסרטים הטובים? עכשיו ברור שזה לא אובייקטיבי בגלל שסרט טוב בעיני בן אדם אחד הוא לא טוב בעיני בן אדם אחר, אבל לצורך העניין אנחנו ניכנס לימד"ב כרגיל ואנחנו נבחר משם לא את כל הסרטים אלא רק את הסרטים שהדירוג שלהם הוא 7 ומעלה. אני לא בטוח שכולם יצירות מופת אבל 7 ומעלה זה אמור להיות לפחות סרטים ששווים משהו. ושוב יכול להיות שאני לא אסכים עם זה ויכול להיות שיש סרטים שמדורגים פחות שאני דווקא אוהב אבל זה המדד שיש לי. אז מספר הסרטים שמדורגים 7 ומעלה הוא 38,677, שזה הרבה אבל זה הרבה פחות ממספר הסרטים בעולם, זה משהו כמו עשירית מהם. מתברר שרוב הסרטים בעולם הם פשוט לא כל כך טובים. לקחת את הסרטים הסבירים ומעלה כבר מגדיל לנו את המספר, ואם אני רוצה לראות רק את הסרטים האלה זה יקח לי שבע שנים ותשעה חודשים. או אם אתם מקדישים לצפייה רק שש שעות ביום, אז רק 31 שנה. זה הכל. זה כל מה שאתם צריכים בשביל לראות את כל הסרטים הטובים שנוצרו אי פעם. אז מה אמרנו שהייתה השאלה? כמה זמן יקח לי לראות את כל הסרטים בעולם? אם אתם מגבילים את עצמכם רק לסרטי קולנוע רשמיים ואתם רואים את כל הסרטים שיצאו אי פעם ברצף, זה יקח לכם בערך 88 שנים. וזה יהיה מיותר. יש דברים אחרים יותר טובים לעשות. אל תראו את כל הסרטים בעולם, תראו רק את מה ששווה צפייה. זאת הייתה התשובה. אחרי הפרסומת אני אספר לכם על הסרט הכי משעמם בעולם. זה מאוד מושך אני בטוח.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">27:13</span>
                </div>
                <div class="content">
                    <p>שלום, אני רן לוי ואני מזמין אתכם להאזין לפודקאסט החדש בהגשתי בשם 'לעומק הרפואה', שירות לציבור של חברת סנופי. פודקאסט שמביא לקדמת הבמה מחלות ובעיות רפואיות מרתקות ולא מוכרות. בואו נשמע קטע קצר מתוך הפרק על מחלת העור אטופיק דרמטיטיס. במשך שנים ניטש בקרב הרופאים ויכוח לגבי מקורה של האטופיק דרמטיטיס. בוויכוח הזה היו בגדול שני מחנות - מחנה ה'מבחוץ פנימה' ומחנה ה'מבפנים החוצה'. תיאוריית המבחוץ-פנימה גורסת שהאטופיק דרמטיטיס נגרמת כתוצאה מפגיעה כלשהי בעור, פגיעה שמאפשרת לכל מיני גורמים חיצוניים, מחיידקים שחיים באופן טבעי על העור שלנו ועד חלקיקי אבק, לחדור אל השכבות הפנימיות של העור. החדירה הזו מעירה לחיים את המערכת החיסונית שלנו שמתניעה תהליך דלקתי שגורם לפריחה, גרד וכל שאר התסמינים המוכרים של המחלה. תיאוריית המבפנים-החוצה לעומתה משרטטת תהליך הפוך - המערכת החיסונית היא הבעייתית ומפעילה את התהליך הדלקתי גם כששום דבר רע באמת לא קרה. עודף התגובה הדלקתית הוא זה שגורם לפגיעה במחסום העור ומאפשר לאותם גורמים חיצוניים לחדור פנימה. היום אנחנו יודעים כמו הרבה דברים שהאמת היא באיזשהו מקום באמצע. בנקודה נתונה אתה כבר לא יודע מי התחיל את התהליך כי המחסום פגום והתהליך הדלקתי תגוע, הדלקת פוגעת במחסום והמחסום פוגע בדלקת, וזה איזון חוזר שמעצים את עצמו. חפשו את 'לעומק הרפואה' בכל אפליקציות הפודקאסטים, באפליקציה של רשת עושים היסטוריה וגם בדף הבית שלנו, ran-levi.com.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">29:08</span>
                </div>
                <div class="content">
                    <p>כשרואים את כל הסרטים בעולם אז מן הסתם נתקלים בין השאר בסרטים מאוד מאוד ארוכים. ושאלה מתבקשת שעולה כאן היא מה זה הסרט הכי ארוך בעולם? אבל זה גם מסובך בגלל שזה שוב מעלה את השאלה מה זה בעצם סרט? יש סרט מפורסם יחסית של אנדי וורהול שנקרא Empire, שמה שרואים בו זה תמונה של האמפייר סטייט בילדינג, וזהו. אתם רואים את הבניין, זהו. זה מצלם את הבניין והאורך של הסרט הזה הוא 8 שעות ו-5 דקות. זה בהחלט לא הסרט הכי מעניין בעולם, אבל זה אשכרה סרט. הסרט הזה הוקרן, לא לעיתים קרובות, הוא לא היה שובר קופות באופן מפתיע, אבל כן עשו לו הקרנות בבתי קולנוע ויכולתם ללכת ולראות אותו אם מסיבה כלשהי רציתם לעשות את זה. ככה שזה סרט. אני די בטוח שאני מגדיר את זה בתור סרט וזה לא הסרט הכי ארוך בעולם. יש פרויקטים אחרים שהם הרבה יותר ארוכים, רק שההגדרה שלהם כסרט היא עוד פחות ברורה. אפשר לקרוא לזה וידאו-ארט, אפשר לקרוא לזה מיצג, אפשר לקרוא לזה פלצנות טהורה אבל סרט זה לא. יש גם דברים שהם אשכרה עלילתיים, כלומר סרטים, ועדיין אפשר להתווכח אם להגדיר אותם בתור סרט. למשל הסרט התיעודי 'O.J.: Made in America' מ-2016, סרט שנחשב לממש טוב. הסרט הזה זכה באוסקר לסרט התיעודי הטוב ביותר והאורך של הסרט הזה הוא 7 שעות ו-47 דקות. אבל אף אחד לא ראה את הסרט הזה כסרט. הוא הוקרן בכמה חלקים, ומאוחר יותר הוא הוקרן בטלוויזיה על תקן סדרה. אז בהחלט יש בסיס לטענה שהדבר הזה הוא אולי אחלה דבר אבל סרט הוא לא - זאת סדרה שהוקרנה בקולנוע כדי לאפשר לה לקבל אוסקר. אז יש סיפורים כאלה והרבה פעמים זה לא ברור מה זה בדיוק סרט, אבל אחד הסרטים המאוד ארוכים היותר מעניינים - ואני משתמש במילה מעניין במובן הכי לא מדויק אי פעם כי זה מאוד מאוד מאוד לא מעניין - זה סרט מאותה שנה, סרט משנת 2016 באורך של 10 שעות ו-7 דקות שנקרא 'צבע מתייבש'. עכשיו מה שרואים בסרט הזה זה צבע מתייבש. היוצר של הסרט הזה הוא בריטי שקוראים לו צ'ארלי ליין ויש סיבה לזה שהסרט הזה קיים. צ'ארלי ליין היה במאי סרטים עצמאי בריטי ובכל פעם שהוא עשה סרט הוא היה צריך להגיש אותו לוועדה הבריטית לדירוג סרטים, הצנזורה. כי זה החוק - כל פעם שעושים סרט הוא צריך לקבל אישור, צריך להגיש אותו לוועדה כדי שתצפה בו ותאשר אותו ותיתן לו ציון במובן של האם יש בו אלימות או סקס והאם צריך להגביל אותו בגיל. וצ'ארלי ליין שאל למה? אותו זה עצבן. אנחנו חיים במדינה עם חופש דיבור, למה אני צריך לקבל אישור להקרין סרט? מי הם שיגידו לי אם מותר לי להקרין את הסרט הזה או לא? ולמה אני צריך לשלם על זה? משום שהוא היה צריך לשלם לוועדה הזאת. זה עצבן אותו. ובשביל קולנוענים עצמאיים זה יקר, זה מעיק וזה מיותר. אלא מה? הוא קרא שהוועדה הזאת שמדרגת את הסרטים היא מחויבת לראות את כל הסרטים שמגישים להם כמובן. וכמובן מחויבת גם לראות את כל הסרט, כל דקה ודקה כדי לדעת שאין פתאום איזה פרץ של אלימות באמצע. אז היה לו רעיון בתור מחאה. אתם מכירים את זה שאתם אומרים 'הסרט הזה היה כל כך גרוע שאני מעדיף לראות צבע מתייבש'? אז הוא צילם סרט שנקרא 'צבע מתייבש' ובו בתחילת הסרט הוא צובע קיר בלבן, שלא תגידו צבע מעניין כמו כחול או משהו - לא, זה היה לבן. ואז רואים את הצבע מתייבש לאורך 10 שעות. לא קורה שם שום דבר. ב-Empire הייתה יותר עלילה מאשר בסרט הזה. והוא גייס כסף בקיקסטארטר כדי לשלוח את הסרט הזה לוועדה הבריטית לדירוג פשוט כדי לגרום להם לשבת ולצפות במשך 10 שעות בצבע מתייבש. וזה קרה, זה היה מצחיק, אבל בסופו של דבר הוועדה לא התפרקה - הסרט פשוט קיבל אישור. אם זה מסקרן אתכם הוא בלי הגבלת גיל, מותר לכם לראות אותו לא משנה באיזה גיל. אבל למה שתרצו. זאת הייתה התשובה. הפרק הזה הוקלט בלייב מול קהל של צופים דרך המחשב. את כל הפרקים של הפודקאסט אתם יכולים למצוא בכל אפליקציות פודקאסטים אבל בעיקר באפליקציה של 'עושים היסטוריה' או באתר ran-levi.com. עדכונים על עוד אירועים שאנחנו עושים כמו הרצאות בלייב ופרקים שמשודרים בלייב וכאלה דברים, בשביל כל זה תיכנסו לעמוד הפייסבוק 'דורון פישלר נגד העולם'. גיא בינון מפיק ועורך, אביב שם טוב ייעץ ותמך מורלית, רן לוי העורך הראשי - לא היה פה היום אבל אנחנו עדיין איתו - דני תימור המנהל העסקי וניסה לשווא לנהל את כל העסק פה של הלייב, שרה סילבצקי גם כן באה לבקר היא מנהלת הקהילות שלנו, ואני דורון פישלר. אז יאללה ביי, תיהנו מהמשך הסגר... אין סגר יותר נכון? תיהנו בכל מקרה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">35:25</span>
                </div>
                <div class="content">
                    <p>עד גיל 363. הגיעה הרכבת, הגיעה הרכבת! כאילו זה...</p>
                </div>
            </article>
            
            <article class="paragraph speaker-קהל / ילדה">
                <div class="paragraph-meta">
                    <span class="speaker-name">קהל / ילדה</span>
                    <span class="timestamp">35:48</span>
                </div>
                <div class="content">
                    <p>דורון, אתה יכול לעשות את הקול של הזומבי מהפרק של הווירוס?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">35:55</span>
                </div>
                <div class="content">
                    <p>אה, אני יכול לעשות איזה קול? הקול של מי? מישהו ביקש ממני לעשות קול מה... מהזומבי? אוקיי, זה היה משהו כמו... אההההה...</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">36:13</span>
                </div>
                <div class="content">
                    <p>אם זבובים לא רוצים שיהרגו אותם, למה הם מזמזמים? עכשיו בואו תוציאו את עצמכם מ-Mute כמה אנשים. שקט בבקשה. אוקיי שקט, אמרתי תוציאו לא אמרתי תצעקו בבת אחת. אוי ואבוי מה עשיתי פה. אוקיי, שקט בבקשה.</p>
                </div>
            </article>
            
        </div>
        
    
        
    
        
    
        
    
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>