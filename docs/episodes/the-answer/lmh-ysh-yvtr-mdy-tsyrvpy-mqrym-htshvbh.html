<!DOCTYPE html>
<html lang="en" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>למה יש יותר מדי צירופי מקרים? [התשובה] - Podtext</title>
    <link rel="stylesheet" href="../../styles.css">
</head>
<body>
    <div class="container">
        <header>
            <a href="../../index.html" class="back-link">Back to Episodes</a>
            <h1>למה יש יותר מדי צירופי מקרים? [התשובה]</h1>
            <p class="meta">Published on Wed, 22 Oct 2025 09:58:31 +0000</p>
        </header>

        <div class="player-container">
            <audio id="audio-player" controls>
                <source src="https://api.spreaker.com/download/episode/68237322/live_episode.mp3" type="audio/mpeg">
                Your browser does not support the audio element.
            </audio>
        </div>

        <div class="transcript-container" id="transcript">
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל 'רגע, אבל אם הוא עשה ככה...' תקשיבו לזה. יש עשרה חדרים, בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן, ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזה דלת כל אחד מהם פירק. השאלה היא, בסוף הלילה הזה, מה המספר המקסימלי של דלתות שיכולות להיות במחסן? אם בשלב הזה אתם עצרתם רגע, או עשיתם פוז, או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר או לעצום עיניים ולהתרכז ממש - יופי, כי הפרסומת הזאת נועדה לכם. כי חידות כאלה שהן חצי משחק וחצי כאב ראש זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">01:41</span>
                </div>
                <div class="content">
                    <p>במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה, למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתות ט' עד יא'. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים נבחרות ישראל במדעים, בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקיפ בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידס.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">02:44</span>
                </div>
                <div class="content">
                    <p>היי! אוקיי, רגע, אני צריך לעשות את זה בחלקים. שלום לכל אלה שפה! שלום לאלה ששם, המורמים מעם, שמשקיפים מלמעלה. ושלום לאלה בצד הזה, לא ידעתי שיש צד כזה לאולם הזה בכלל. אפשר לעשות פה משחק מאוד מעניין של מסירות כאילו ממקום למקום. הייתי פה כבר פעם, אבל לא היה עד כדי כך צפוף, לא היו כל כך הרבה אנשים. זה ממש כאילו אתם אוהבים לשמוע פודקאסטים או משהו כזה. אהלן. ברוכים הבאים לאירוע הזה של 'התשובה'. מה שאנחנו עושים כאן עכשיו זה הקלטה של פרק לייב. מה זה הקלטה של פרק לייב? אני עושה פודקאסט, שמעתם על זה. חוץ מזה אני עושה גם הרצאות לעיתים קרובות, אני עושה הרצאות בכל מיני נושאים וחלקכם באים לשם, אני יודע שראיתי אתכם שם. עכשיו זה לא אותו דבר, משום שפודקאסט זה פודקאסט והרצאה זה הרצאה, ובהרצאות אני רוצה גם שאנשים יראו דברים וכל זה. הקלטה של פרק לייב זה קצת לא זה ולא זה. בגלל שמה שזה אומר זה שאנחנו מקליטים, זאת אומרת מה שאנחנו עושים כאן מוקלט. זאת אומרת אם נגיד פתאום עכשיו יהיו תשואות ספונטניות, אז זה יוקלט. זאת אומרת זה יהיה... מי היה מאמין?</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">04:18</span>
                </div>
                <div class="content">
                    <p>אז אנחנו מקליטים את זה, וזה גם יהפוך בהמשך לפרק הבא של התשובה שיעלה, שמוקלט. אבל צריך להגיד, לא בטוח שאתם תשמעו ספציפית את עצמכם. משום שכשאני מקליט פודקאסט, אני לא עושה את זה פעם אחת. כשאתם שומעים את מה שאני מקליט אצלי בארון בדרך כלל, אז זו הצגה מאוד לא הוגנת של היכולת שלי להישמע כאילו אני יודע על מה אני מדבר. כי זה נשמע כאילו אני מדבר מההתחלה ועד הסוף, אני אף פעם לא מתבלבל, אני יודע בדיוק את הכל. זה לא המצב, זה ממש לא ככה. אני מגמגם, אני עושה טעויות וצריך לעשות את זה מחדש. ולכן יש לי עורכת סאונד, שלי נוי בדרך כלל. שלי נוי לא פה היום לצערי, היא לא יכלה להגיע, היא פשוט מחלימה, היא צריכה להתאושש מירח הדבש שלה שהיא הייתה עליו. אבל אביב שם טוב פה, פה למעלה. היועץ והתומך המורלי המקורי של התשובה, שהיום גם עורך סאונד. אז יש עורך סאונד או עורכת סאונד שלוקחים את מה שאני אומר וחלק מהעבודה שלהם זה לגרום לי להישמע יותר חכם. זאת אומרת להוריד את כל הקטעים שאני מגמגם ולחתוך את כל ה'אה'ים וכל זה, וככה אני אשמע כאילו אני מדבר יותר בשטף.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">05:40</span>
                </div>
                <div class="content">
                    <p>ומעבר לזה, אז אני גם לא אומר את זה פעם אחת. זאת אומרת כל דבר שאני מקליט, אני מקליט לפחות פעמיים. זאת אומרת יש שני טייקים, כלומר אני אומר את כל מה שאני אומר ואז אני אומר את זה עוד פעם, ואז בוחרים אחד משניהם, את זה שהיה פחות גרוע. למה לעשות שני טייקים? בגלל שכשיש שני טייקים, אחד מהם יהיה היותר גרוע, ומי הטמבל שיפרסם בציבור את הגרסה הכי גרועה של מה שהוא עשה? בדרך כלל הטייק האחרון הוא הכי טוב, ואתם הגעתם לאחרון. אני לא יכול להבטיח את זה כמובן, זאת אומרת הכל יכול להיות, אבל זה הקטע בלעשות דברים לייב, נכון? זאת אומרת גם אם פתאום אני אתקע במישהו ובמשהו ואפול על הפרצוף, אתם באתם לעשות את זה. אולי אתם אפילו מזהים את העובדה שאני עכשיו טיפה צולע, אני סוחב פציעה. זה בגלל שלפני יומיים היה לי ויכוח עם קיר, והעניינים הידרדרו לאלימות, וזה אף פעם לא טוב כשאנחנו מדברים, כלומר בעניין... לשנינו היו טיעונים טובים, אבל בסופו של דבר הוא ניצח. אל תתווכחו עם קירות, זה לא פרודוקטיבי. אוקיי.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">07:09</span>
                </div>
                <div class="content">
                    <p>שלום! שלום למאזינים בבית, שלום לקהל פה. אני דורון, אני בפרק לייב של 'התשובה' עכשיו וקיבלתי שאלות. קיבלתי, זה מה שקורה בדרך כלל, אנשים שולחים לי שאלות. 'השאלה לא ברורה, אבל תנסה לחשוב קצת ולהבין' - זה שם השולח. אז הוא או היא הם כתבו: 'אם היה אפשר לחשב את צירופי המקרים בעולם, היה יוצא שיש יותר צירופי מקרים ממה שאמור להיות?'. אוקיי, אני אחשוב על זה. זה בסדר, הגיעו עוד שאלות בנושא. 'A B C D I don't know my name' - לאנשים יש שמות מאוד מוזרים. הם כתבו ככה: 'נכון יש את הצירופי מקרים הממש מוזרים האלה שאתה חושב על משהו ביום מסוים ומאוחר יותר באותו היום אתה בדיוק רואה אותו או שומע עליו במקום רנדומלי לגמרי ולא קשור בכלל? שמעתי תיאוריות על זה שזה קורה בגלל שהזמן לא ליניארי, שהזמן הוא בעצם לא קו ישר אלא נקודות המפוזרות בנקודות שונות. מה אתה חושב על זה או איזה סיבה אחרת יש לצירופי המקרים האלה? סליחה שהשאלה יותר מדי ארוכה'.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">08:26</span>
                </div>
                <div class="content">
                    <p>קודם כל, אל תתנצלו על שאלה ארוכה, זה בסדר. מותר לשאול שאלות ארוכות, אין הגבלה על אורך השאלה. יעל שאלה: 'מה הסיפור עם הסימפסונס? האם הם באמת חוזים הכל או שזה צירופי מקרים?'. והאלטרמנים שאלו מה הצירוף או צירופי המקרים הכי מדהימים המתועדים בהיסטוריה. אוקיי, בסדר. אנשים רוצים לדעת על צירופי מקרים, אני יודע בדיוק על מה אתם מדברים. כן? זאת שאלה שזה... כי זה קורה לכולם. אתם מכירים את זה, דברים כאלה קרו לכם ואם זה לא קרה לכם, זה קרה לחברים שלכם שסיפרו לכם על זה. למשל אתם נמצאים באיזשהו חופשה בחוף בטג'יקיסטן, מקום שאף אחד לא הגיע אליו בחיים, המקום הכי נידח בעולם ואתם פוגשים שם את שולה המורה שלכם מכיתה ב' וכאילו מה היא עושה שם? איך זה הגיע? או שאתם בדיוק אתם חושבים על מישהו, אתם חושבים על איזה בן אדם שלא שמעתם עליו, לא חשבתם עליו 30 שנה ופתאום מצלצל הטלפון וזה הוא מאחל לכם שנה טובה או משהו. זה דברים שקורים, כן? אתם מכירים את הסיפורים האלה. הסיפורים האלה קורים כל הזמן, והשאלה היא האם זה קורה יותר מדי? משום שצירופי מקרים הם צירופי מקרים, מן הסתם זה הרעיון, אבל זה מרגיש כאילו יש יותר מדי כאלה. זה יותר מרשים כשזה קורה לבן אדם באופן אישי יותר. אז אני רוצה לראות אם אני יכול... זה הקטע הקשה... אני יכול לעשות דבר כזה באופן אישי יותר.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">09:48</span>
                </div>
                <div class="content">
                    <p>אמיר, אתה פה? מאיפה אתה? כפר סבא. אתה רוצה לבוא לכאן רגע? בוא, בוא תרד שנייה, אני רוצה לשאול אותך כמה שאלות. בינתיים בזמן שהוא יורד אני מחפש גם את נומי. בואי. נומי, בת כמה את? 16. בן כמה אתה? 48. אז אתם בדיוק אותו דבר. אוקיי. לשניכם יש משקפיים. אני רואה שגם את מחזיקה את המיקרופון ביד שמאל. אתה ביד ימין. אתה ימני או שמאלי?</p>
                </div>
            </article>
            
            <article class="paragraph speaker-Amir">
                <div class="paragraph-meta">
                    <span class="speaker-name">Amir</span>
                    <span class="timestamp">10:27</span>
                </div>
                <div class="content">
                    <p>אני כותב ומצחצח שיניים ביד שמאל וזורק לסל ביד ימין.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">10:33</span>
                </div>
                <div class="content">
                    <p>הבנתי, אז אתה בגדול שמאלי ואת שמאלית? זה בסדר, זה נכון לגבי שניכם. ואתם הכרתם לפני זה? שזה מפתיע, שניכם מכפר סבא. לא רוצה לחדור לפרטיות אז אני לא אשאל אתכם גם את תאריך הלידה המדויק, אני רק אשאל באיזה חודש נולדת?</p>
                </div>
            </article>
            
            <article class="paragraph speaker-Nomi">
                <div class="paragraph-meta">
                    <span class="speaker-name">Nomi</span>
                    <span class="timestamp">10:47</span>
                </div>
                <div class="content">
                    <p>נובמבר.</p>
                </div>
            </article>
            
            <article class="paragraph speaker-Amir">
                <div class="paragraph-meta">
                    <span class="speaker-name">Amir</span>
                    <span class="timestamp">10:48</span>
                </div>
                <div class="content">
                    <p>נובמבר.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">10:51</span>
                </div>
                <div class="content">
                    <p>אוקיי. אבל זה לא אומר שאתם אותו דבר, כן? שוב אמרתי זה לא זה. למשל משפחות שלכם שונות מן הסתם. כמה אחים ואחיות יש לך?</p>
                </div>
            </article>
            
            <article class="paragraph speaker-Nomi">
                <div class="paragraph-meta">
                    <span class="speaker-name">Nomi</span>
                    <span class="timestamp">10:58</span>
                </div>
                <div class="content">
                    <p>שניים.</p>
                </div>
            </article>
            
            <article class="paragraph speaker-Amir">
                <div class="paragraph-meta">
                    <span class="speaker-name">Amir</span>
                    <span class="timestamp">10:59</span>
                </div>
                <div class="content">
                    <p>שניים.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">11:00</span>
                </div>
                <div class="content">
                    <p>אוקיי, זה בסדר. אבל זה לא חוכמה, כן? יש המון אנשים בכפר סבא שהם שמאליים וגרים בקומה שנייה ויש להם שני אחים ואחיות ומכירים אחד את השני. זה לא... כאילו זה לא מפתיע. זה היה, אני אגיד לכם מה היה יכול להיות מרשים אם הייתי עושה משהו כמו נגיד... פשוט נגיד שאלה אישית, איך קוראים לאמא שלך?</p>
                </div>
            </article>
            
            <article class="paragraph speaker-Amir">
                <div class="paragraph-meta">
                    <span class="speaker-name">Amir</span>
                    <span class="timestamp">11:21</span>
                </div>
                <div class="content">
                    <p>אילנה.</p>
                </div>
            </article>
            
            <article class="paragraph speaker-Nomi">
                <div class="paragraph-meta">
                    <span class="speaker-name">Nomi</span>
                    <span class="timestamp">11:22</span>
                </div>
                <div class="content">
                    <p>אילנה.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">11:27</span>
                </div>
                <div class="content">
                    <p>זה מתחיל להיות מעניין. אז כן, היכולת שיש ביניכם יותר קשר ממה שחשבנו. עכשיו אני לא יודע אם זה... כבר שאלה מאוד קשה, אבל בטופס ביקשו ממך לבחור מספר אקראי בין 1 ל-8, את זוכרת איזה מספר בחרת?</p>
                </div>
            </article>
            
            <article class="paragraph speaker-Nomi">
                <div class="paragraph-meta">
                    <span class="speaker-name">Nomi</span>
                    <span class="timestamp">11:42</span>
                </div>
                <div class="content">
                    <p>אני חושבת ש-6, אני לא בטוחה.</p>
                </div>
            </article>
            
            <article class="paragraph speaker-Amir">
                <div class="paragraph-meta">
                    <span class="speaker-name">Amir</span>
                    <span class="timestamp">11:45</span>
                </div>
                <div class="content">
                    <p>אני חושב ש-6.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">11:48</span>
                </div>
                <div class="content">
                    <p>אוקיי. ושאלה אחרונה, מה הפודקאסט החביב עליך?</p>
                </div>
            </article>
            
            <article class="paragraph speaker-Amir">
                <div class="paragraph-meta">
                    <span class="speaker-name">Amir</span>
                    <span class="timestamp">11:51</span>
                </div>
                <div class="content">
                    <p>'התשובה', כמובן.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">11:53</span>
                </div>
                <div class="content">
                    <p>יפה, כי היית יכול להגיד 'חיות כיס' וזה לא... זה מעניין, אני חושב שיש פה דברים משותפים. מה הסיכוי שהדבר הזה יקרה? זה... אז קודם כל תודה לשניכם. עכשיו אני לא... דרך אגב הדר פה? מאחורה? שלום. ונעמה? אתן נולדתן באותו יום. אותו יום לא במובן של יש לכן אותו יום הולדת, אתן נולדתן באותו יום באותה שנה. ושתיכן ימניות, אבל זה לא באמת כזה... כזה צירוף מקרים מדהים. דרך אגב בקשר לנעמה, נעמה היא גם... זה לא קשור לצירופי מקרים, אבל היא גם היחידה שכתבה את אותה תשובה בדיוק בשאלה 'מה המאכל שאת הכי שונאת' ו'מי האמן המוזיקלי החביב עליך?'. התשובה היא טונה. זה יפה, אבל זה לא קשור. איך הדברים האלה קורים? אז זאת בעצם השאלה. אז מאיפה ידעת? תכף תבוא התשובה.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">13:01</span>
                </div>
                <div class="content">
                    <p>אני רוצה לספר לכם סיפור. אבל הבטחתי לא לספר סיפורים לא לילדים. אמרו לי שהאירוע הזה יהיה אירוע שיש בו גם ילדים ולכן הכל צריך להיות ידידותי גם לילדים, והסיפור הזה הוא סיפור שיש בו גם דברים פחות לילדים. מצד שני, זהו בדיוק, כל פעם שאני מספר סיפורים מפחידים אז כולם רוצים, כולם אומרים 'למה אתה לא מספר עוד סיפורים מפחידים?'. ההורים לא רוצים את זה, הילדים כן. אז אני אספר את הסיפור הזה, יהיו קטעים מסוימים שיכול להיות שאני אשנה קצת לצורך העניין. בשנת 1884 ארבעה אנשים יצאו לשיט ביאכטה. הם היו אמורים להעביר אותה לאוסטרליה, ליאכטה קראו 'מינונט'. הם היו ארבעה שהשמות שלהם לא כל כך חשובים, אבל השם של הצעיר ביניהם היה ריצ'רד פארקר.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">13:52</span>
                </div>
                <div class="content">
                    <p>הם הגיעו לאן שהם רצו להגיע ושום דבר מעניין לא קרה בדרך. לא נכון, אני לא הייתי מספר לכם את זה אם זה מה שהיה. הייתה סערה. הייתה סערה והיאכטה טבעה. כל הארבעה אבל ניצלו, כולם הצליחו להיכנס לסירת הצלה זעירה והצטופפו שם. זה שהם ניצלו זה טוב, אבל זה לא ממש עוזר כי הם היו על סירה קטנטנה באמצע האוקיינוס השקט, מאוד רחוק מכל אדם ומכל יבשת, ולא היו להם מים ולא היה להם אוכל. והם נסחפו שבוע ועוד שבוע ועוד שבוע עד שחילצו אותם בסופו של דבר. אבל כשחילצו אותם היו על הסירה הזאת רק שלושה אנשים. בהתחלה היו ארבעה, עכשיו היו שלושה. ריצ'רד פארקר לא היה שם. אז כששאלו אותם את הניצולים מה קרה לריצ'רד פארקר, הם אמרו: 'תראו, אנחנו היינו בים המון המון זמן, אנחנו היינו מאוד מאוד מאוד רעבים. מאוד. עכשיו ריצ'רד פארקר מה שקרה זה שאנחנו... הוא הלך להביא אוכל. ולכן הוא לא פה עכשיו'.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">15:25</span>
                </div>
                <div class="content">
                    <p>עכשיו זה מקרה מאוד קשה כמובן, ועלו פה המון שאלות של מוסר ושל מה מותר ומה אסור והאם אפילו גם כשאתם נמצאים במצב של חיים ומוות האם זה בסדר לשלוח מישהו להביא אוכל. אז היה משפט בעניין, זה היה מקרה מאוד מפורסם. אז זה היה מעניין בפני עצמו. אבל חוץ מזה יש עוד סיפור. יש סיפור שכתב אדגר אלן פו, הסופר כמובן סופר אימה מאוד מפורסם. אנשים מכירים את השירים שלו, את העורבים שלו, סיפורים שלו. חוץ מזה הוא כתב את הספר הזה. לספר קוראים 'הנרטיב של ארתור גורדון פים מננטקט', כי כמה שהוא היה סופר גדול פשוט לא ידע לתת שמות לספרים, זה השם הכי משעמם בעולם. אנשים אז לא באמת ידעו כל כך.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">16:11</span>
                </div>
                <div class="content">
                    <p>עכשיו זה סיפור של יורד ים כמובן, יש הרבה ספינות ויש דברים והדבר שקורה בסיפור הזה זה שגיבור הסיפור ביחד עם שלושה אחרים הם נמצאים בספינה אבל יש סערה והספינה טובעת והם נחלצים לסירת הצלה מאוד קטנה והם נסחפים בים במשך הרבה זמן ואין להם אוכל ואין להם מים. ובסופו של דבר כשמחלצים אותם אז יש רק שלושה אנשים בספינה וכששואלים אותם מה קרה הם אומרים: 'תקשיבו, אנחנו היינו מאוד מאוד רעבים'. ומה שמעניין זה שהבן אדם הרביעי שנעדר השם שלו הוא ריצ'רד פארקר. שזה אותו שם. עכשיו זה ברור לגמרי שאדגר אלן פו התבסס על המקרה האמיתי משום שהם כל כך דומים בגלל שזה בדיוק אותו דבר, זה ארבעה אנשים אפילו השם של הבן אדם שחסר הוא אותו דבר. העניין הוא שהמקרה האמיתי קרה ב-1884 והספר הזה התפרסם ב-1838. כלומר 46 שנים קודם. אדגר אלן פו כתב סיפור דמיוני על אנשים בספינה ששולחים את ריצ'רד פארקר להביא אוכל, ו-46 שנים הדבר הזה ספציפית קרה. מה הסיכוי?</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">17:48</span>
                </div>
                <div class="content">
                    <p>בואו אני אספר לכם עוד דברים. מהירות האור היא 299,792,458 מטרים לשנייה. פשוט חשבתי שתדעו את זה. במצרים יש פירמידה. יש פירמידה מאוד גדולה, מאוד מפורסמת, הפירמידה הגדולה. פירמידות זה דבר כמובן מאוד עתיק ומסתורי וכל זה ואם אתם מסתובבים באותם מקומות באינטרנט שאני מסתובב בהם, טיקטוק ויוטיוב של קונספירציות, אז אתם בטוח יודעים על הקשר בין פירמידות וחייזרים. מה הקשר? אנשים לא החליטו, אבל תמיד יש קשר בין פירמידות וחייזרים - או שהחייזרים בנו את הפירמידות, או שהחייזרים עזרו לאנשים לבנות פירמידות, או שהפירמידות הן חלליות של חייזרים או משהו. זה תמיד ככה. עכשיו האם חייזרים בנו את הפירמידות? לא. בני אדם בנו את הפירמידות. זה לקח להם הרבה מאוד זמן, זו הייתה עבודה מאוד מאוד קשה, זה מאוד מאוד מרשים שהם עשו את זה, אבל הם היו בני אדם לא חייזרים. אבל משום מה אנשים מחפשים כל הזמן את הקשר ומנסים להוכיח באותות ובמופתים שיש קשר בין החייזרים ופירמידות וזה לא נכון.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">19:08</span>
                </div>
                <div class="content">
                    <p>אבל יש עובדה אחת מעניינת. בגוגל מפס כשאתם מחפשים במפה אז אתם יכולים להסתכל על המספרים בשורת הכתובת, הם מראים את הנון-צדק, את הקואורדינטות שאנחנו נמצאים בהן. כלומר יש שם את קו הרוחב וקו האורך. קו האורך כאן הוא 31.1432 ווטאבר, וכל פעם שאתם זזים אז המספרים האלה משתנים לפי הנקודה שבה אנחנו נמצאים כרגע. עכשיו אם אני מתמקד בדיוק על הפירמידה הגדולה בגיזה, אז אתם תוכלו לראות שקו הרוחב הוא 29.9792458. מהירות האור, אני רוצה להזכיר לכם, היא 299,792,458 מטרים לשנייה. 2 9 9 7 9 2 4 5 8 - כל הספרות האלה זהות. עכשיו האם יכול להיות שזה צירוף מקרים? כן, כמובן שזה צירוף מקרים כי זה לא יכול להיות שום דבר אחר חוץ מצירוף מקרים. כי אפילו גם אם כן היו חייזרים שהקימו את הפירמידות זה לא פותר את העניין הזה משום שאנחנו מדברים פה על קו רוחב וקו רוחב זו דרך שרירותית לחלק את כדור הארץ.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">20:31</span>
                </div>
                <div class="content">
                    <p>משום שחילקו את כדור הארץ לפרוסות ככה שקו המשווה הוא על אפס והקוטב הצפוני הוא 90. למה 90? ככה. זה היה יכול להיות 80, זה היה יכול להיות 100, ובחלוקה המסוימת הזאת זה יוצא 29.97 וזה היה יכול להיות משהו אחר. ומהירות האור היא 299 מיליון משהו שזה לא יהיה מטרים לשנייה. מטרים לשנייה. מטרים, כמו בשיטה המטרית שהומצאה בצרפת במאה ה-18, והמטר שהאורך המדויק שלו נקבע על ידי שני צרפתים שהלכו בכיוונים מנוגדים כדי לנסות למדוד את כדור הארץ וטעו, ככה שהאורך של המטר הוא לא המטר שהוא היה אמור להיות. ושנייה זו אחת חלקי 60 של אחת חלקי 60 של אחת חלקי 24 של יממה, וזו דרך שרירותית ודי מטופשת למדוד זמן שאפשר היה למדוד זמן בהרבה מאוד דרכים אחרות ואף אחד מכל הדברים האלה לא היה נהוג אצל המצרים הקדמונים. הם לא ידעו מה זה קו רוחב, הם לא ידעו מה זה קו אורך, הם לא ידעו מה זה מטר והם לא ידעו מה זה שנייה ואפילו הם גם לא ידעו מה זה מהירות האור. אבל אפילו אם היו שם חייזרים שידעו מה זה מהירות האור, הם לא מדדו אותה במטר לשנייה, הם מדדו אותה בקוואנקים לקואק. ולכן זה לא יכול להיות שום דבר חוץ מצירוף מקרים. אבל איזה צירוף מקרים! כלומר זה מדהים, זה לחלוטין מדהים. מה הסיכוי?</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">21:58</span>
                </div>
                <div class="content">
                    <p>יש אנשים שאומרים שזה צירוף המקרים הכי מדהים שהיה אי פעם בעולם. זה לא נכון. היה צירוף מקרים מדהים יותר והוא קרה פה. אוקיי, לא פה ספציפית כי אנחנו היינו בגריי לא בזה, הוא היה בהקלטה של אחד מפרקי הלייב הקודמים של התשובה, אז אנחנו עשינו את זה באולם אחר. אבל בטח יש פה אנשים שבצירוף מקרים היו שם. אנחנו עשינו אז תחרות קהוט, תחרות טריוויה של התשובה, והתוצאות היו נורא מעניינות. משום שלמקום הראשון מי שזוכר אל המקום הראשון הגיע רב פקד גרכט, מישהו שקרא לעצמו רב פקד גרכט, אתם יודעים כמו ב'ספינת החלל חגיז' וכל זה. למקום השני הגיע רב פקד גרכט ולמקום השלישי הגיע רב פקד גרכט. שלושה אנשים שונים שלא מכירים אחד את השני, שלגמרי במקרה כל אחד מהם קרא לעצמו רב פקד גרכט, כל אחד מהם באיות אחר דרך אגב, הגיעו למקום הראשון, השני והשלישי. עכשיו אם זה סתם היה היו שם לא יודע 50 איש ומתוכם שלושה אנשים עם אותו שם היו מגיעים למקומות הראשון, השני והשלישי - זה צירוף מקרים די מדהים בגלל שמה הסיכוי ששלושה אנשים במקרה הגיעו למקומות הראשונים. אבל מעבר לזה למה שאנשים בכלל יקראו לעצמם בשם הזה? זה לא שיש מבחר מוגבל של שמות וזה לא שבזמנים אחרים בטייקים אחרים אנשים קראו לעצמם רב פקד גרכט, הם היו יכולים לקרוא לעצמם כל שם. הרעיון שבמקרה לחלוטין האנשים האלה בחרו את השם הזה, מה הסיכוי שזה יקרה? אני לא יודע. זה העניין שכל הדברים האלה הם צירופי מקרים מדהימים אבל כששואלים מה הסיכוי אני לא יודע מה הסיכוי, אני לא יכול להגיד לכם מה הסיכוי כי אני לא יודע איך לחשב את זה בכלל.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">23:51</span>
                </div>
                <div class="content">
                    <p>אז בואו אני אספר לכם משהו שאני כן יודע לחשב מה הסיכוי שלו. אבל זה גם צירוף מקרים מדהים. לפני בדיוק 15 שנה ו-3 ימים הייתה ב-17 באוקטובר 2010 הייתה הגרלת לוטו.</p>
                </div>
            </article>
            
            <article class="paragraph speaker-Lotto Announcer">
                <div class="paragraph-meta">
                    <span class="speaker-name">Lotto Announcer</span>
                    <span class="timestamp">24:14</span>
                </div>
                <div class="content">
                    <p>ואלו המספרים אשר עולים הלילה בהגרלת הלוטו: 33, 26, 14, 36, 32, 13.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">24:26</span>
                </div>
                <div class="content">
                    <p>זהו, זה מדהים, לא? כלומר מה הסיכוי שיצאו בדיוק המספרים האלה? 13, 14, 32, 33, 26 ו-36? מה הסיכוי שזה יקרה? הסיכוי הוא נורא נורא קטן כמובן, אבל זו הגרלת לוטו, כלומר כל פעם בוחרים מספרים וכל פעם יש סיכוי קטן מאוד שזה יקרה, זה בדיוק הרעיון. בלוטו עולים בגורל שישה מספרים מתוך 37 כשיש גם את המספר הנוסף המספר החזק - זה עניין שונה לגמרי. אני מדבר כרגע על השישה מספרים האלה. שישה מתוך 37 זה סיכוי כמובן מאוד נמוך לזכות בזה. במקרה הספציפי הזה אבל של ההגרלה הזאת, יש סיבה שאני מראה לכם דווקא את ההגרלה הזאת בגלל שמשהו מאוד מוזר קרה שם. משהו כל כך מוזר שקצת אחרי שההגרלה הזאת נערכה מפעל הפיס העלים את תוצאות ההגרלה מהאתר שלו למשך כמה שעות ואז החזיר אותם, משום שקרה דבר חשוד.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">25:22</span>
                </div>
                <div class="content">
                    <p>הדבר החשוד שקרה זה שהמספרים האלה, אותם שישה מספרים, עלו בגורל גם בהגרלה אחרת פחות מחודש קודם. ב-21 בספטמבר עלו בגורל המספרים 13, 14, 26, 32, 33, 36. אותם שישה מספרים. זה היה בסדר שונה, אבל אלה היו אותם שישה מספרים. והסיבה שמפעל הפיס הורידו את ההגרלה הזאת לא הייתה עצם העובדה שעלו אותם מספרים אלא מה שעורר את החשד היה דבר אחר - מספר זוכים. כי בהגרלה הזאת זכו המון אנשים התברר. בדרך כלל ברוב המקרים כשמנחשים שישה מספרים נכונים בדרך כלל יש בן אדם אחד שמנחש את זה נכון, או שניים, או אפס - הרבה פעמים אף אחד לא מנחש את זה. במקרה הזה היו 128. 128 אנשים ניחשו את המספרים האלה. למה? כי מתברר שיש 128 אנשים שפשוט הכניסו לטופס שלהם את אותם מספרים שזכו בהגרלות קודמות כי הם חשבו שיש יותר סיכוי שהם יזכו עכשיו. בדרך כלל הייתי אומר 'טמבלים זה לא יכול להיות שיש יותר סיכוי', אבל במקרה הזה הם צדקו. כלומר אני זה שיצא פה אהבל, זאת אומרת אם אני הייתי משתמש בשיטה שלהם אני הייתי זוכה בלוטו.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">26:37</span>
                </div>
                <div class="content">
                    <p>מה שכן הם לא קיבלו כל כך הרבה כסף משום שהפרס הגדול של כמה מיליונים התחלק לכל הזוכים, מה שאומר שכל אחד מהם קיבל כמה עשרות אלפי שקלים שזה לא רע, אבל זה לא 'זכיתי בלוטו'. לא רע. אבל זה לא משנה, הדבר הזה כאילו איך איך זה קרה? זאת אומרת אתם רואים כאילו כאן כאילו כולם נדהמים לזה. זה הגיע להודעה בעיתון, הוא אומר 'מה הסיכויים?'. והנה כאן אותו הדבר ההודעה הזאת ב-17 באוקטובר זה מתחיל במשפט 'מה הסיכוי שזה יקרה?'. הדבר הזה היה כל כך חריג שלא רק בארץ כתבו על זה, גם בעיתונים בחו"ל כתבו על זה שבהגרלת הלוטו בישראל עלו בגורל אותם מספרים בהפרש קטן מאוד אחד מהשני. מה הסיכוי? הסיכוי שבהגרלה הזאת יעלו בדיוק המספרים האלה שהם שוב המספרים 13, 14, 26, 23, 33 ו-36 - הסיכוי הזה הוא בדיוק אותו הסיכוי כמו שיעלו בגורל כל מספרים אחרים, שזה בדיוק הסיכוי לזכות בלוטו.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">27:46</span>
                </div>
                <div class="content">
                    <p>שהוא כאמור לא סיכוי גדול. אפשר לחשב את זה מי שלמד קצת קומבינטוריקה, יש פה עניין איזה נוסחה להכניס את זה. אני לא אלאה אתכם בפרטי הנוסחה, הסיכוי בסופו של דבר הוא אחד ל-2,324,784. דרך אגב אם זה היה משנה באיזה סדר אנחנו מוצאים את המספרים אז זה היה סיכוי הרבה יותר נמוך, היינו מגיעים למיליארדים. אבל מכיוון שזה לא משנה אז זה הסיכוי, אחד ל-2 מיליון ומשהו. בהחלט סיכוי לא גדול. אבל השאלה נוספת זה כשיש לכם סיכוי של אחד למשהו זה כמה פעמים אתם מנסים? עכשיו אם הייתי אומר לכם שבהגרלה אחת אחרי שעלו המספרים אלה עלו בגורל המספרים אלה עוד פעם, אז זה באמת היה הסיכוי. אבל זה לא מה שקרה. משום שזה לא הייתה הגרלה אחת ואחת אחריה מיידית, שתי עוקבות שעלו בהם אותם מספרים, אלא זה היה קצת אחר כך.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">28:41</span>
                </div>
                <div class="content">
                    <p>באתר של מפעל הפיס אפשר למצוא את ההיסטוריה של כל ההגרלות שלהם ואלה המספרים ההגרלות האלה. יש פה את ההגרלה של ה-21 ל-9 ויש פה את ההגרלה של ה-16 ל-10 וזה בדיוק אותם מספרים. אבל יש שבע הגרלות באמצע שבהם עלו בגורל דברים אחרים. עכשיו זה עדיין מרשים, כן? זה לא אומר אם זה לא היה ברצף אז זה לא מרשים, ברור שזה מרשים. שני רצפים של מספרים זהים שעלו תוך פחות מחודש. אבל אם ההגרלה שבה הם יצאו אותם מספרים בדיוק לא הייתה ההגרלה השביעית אלא הייתה ההגרלה השישית, זה היה מרשים באותה מידה בדיוק, כן? זאת אומרת גם אז זה היה מגיע לעיתונים. ואם זה היה הגרלה השמינית גם אז היו כותבים על זה בעיתונים, וכן זה היה שתי הגרלות תוך פחות מחודש.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">29:29</span>
                </div>
                <div class="content">
                    <p>אבל אם זה היה תוך חודש ויום, זה לא שהאנשים היו אומרים 'מה עלו אותם מספרים בדיוק? אה זה היה לפני יותר מחודש זה לא משנה כבר'. לא, ברור שגם אז זה היה מרשים. זאת אומרת מה שאנחנו מדברים עליו מה הסיכוי שזה יקרה זה מה הסיכוי שיהיו שתי הגרלות בהפרש קטן ביניהן שעלו בהם אותם מספרים. כמה זה הפרש קטן? לצורך העניין אני אבחר במספר 10. זאת אומרת ששתי ההגרלות שיצאו אותם מספרים בהפרש של פחות מ-10 ביניהן. תכלס גם אם זה היה 11 אנשים היו מתרשמים, אבל לצורך העניין אני אגיד 10. אז בעצם זה לא שאנחנו מנסים רק פעם אחת להגיע לזה אלא יש לנו עשרה ניסיונות להגיע לסיכוי של אחד ל-2,324,784. זה הסיכוי שהיו יוצאים אותם מספרים אחרי ההגרלה המסוימת הזאת ב-21 בספטמבר 2010.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">30:29</span>
                </div>
                <div class="content">
                    <p>אבל אם היו יוצאים אותם מספרים כמו בהגרלה של אוקטובר, בהגרלה של מרץ, זה גם כן היה מרשים באותה מידה. זאת אומרת מה שמרשים פה זה לא זה שזה יצא דומה להגרלה המסוימת הזאת אלא שזה יצא דומה להגרלה מסוימת כלשהי. זאת אומרת אם כל הגרלה שהייתה אי פעם פחות מ-10 פעמים אחר כך היו יוצאים אותם מספרים, זה היה עדיין זה, זה היה הדבר שאנחנו מחפשים. אז בעצם הסיכוי הוא מה שתי הגרלות דומות. אז זה נכון לגבי אפשר להכפיל את זה בכל ההגרלות שעשו בלוטו אי פעם עד היום. בלוטו נכון לרגע זה, אם אני לא טועה, נעשו עד היום 3,854 הגרלות. ומכיוון שלכל אחד מהם יש לנו כאילו 10 צ'אנסים, אז בעצם מספר הפעמים שניסינו להגיע לזה הוא 38,540. עכשיו כשאנחנו מנסים להגיע למשהו שהסיכוי שלו הוא אחד ל-2 מיליון ומשהו ואנחנו עושים 38,540, עדיין הסיכוי הוא קטן כי זה עדיין מעט מאוד. זה הסיכוי שהדבר הזה יקרה אי פעם בתולדות הלוטו בארץ.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">31:34</span>
                </div>
                <div class="content">
                    <p>אבל מה עם הלוטו של צ'כיה? מה עם הלוטו של רומניה? מה עם הלוטו של מולדובה? אתם יודעים כמה הגרלות לוטו יש בעולם? אני ספרתי 86 מדינות שונות שיש להם הגרלות לוטו, וארצות הברית שבה לכל אחת מהמדינות יש הגרלה בפני עצמה. יש 48 הגרלות בארצות הברית, בסך הכל יש לפחות 134 הגרלות לוטו בעולם. אז אם הדבר הזה שקרה זה שבהגרלת לוטו כלשהי בעולם מתישהו יצאו בדיוק אותם שני מספרים בהפרש של פחות מ-10 ביניהם, אז למעשה אנחנו צריכים לקחת את המספר הפעמים שניסינו בארץ ולהכפיל את זה במספר הלוטואים שיש בעולם. כלומר בסך הכל אנחנו מנסים 5,164,360 פעמים. וזה נכון שהסיכוי אחד ל-2 מיליון הוא סיכוי קטן מאוד, אבל אם אתם מנסים 5 מיליון פעמים לעשות משהו שהסיכוי הוא אחד ל-2 מיליון, כנראה שתצליחו.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">32:41</span>
                </div>
                <div class="content">
                    <p>דרך אגב לא לגמרי בטוח, זה לא אומר שזה וודאי לחלוטין, אבל רוב הסיכויים שתצליחו. אז הסיכוי שזה יקרה, כלומר שבאיזשהו מקום יהיו שתי הגרלות לוטו בהפרש קטן שיהיו בהם אותם מספרים בדיוק, הוא הסיכוי הוא מאוד מאוד גבוה. זאת אומרת זה בהחלט סביר מאוד מאוד שזה יקרה, זה היה מפתיע אם זה לא היה קורה באיזשהו מקום. אבל זה עדיין מפתיע! זה עדיין מדהים שזה קרה, נכון? העניין הוא שרימיתי פשוט. אני פשוט הראיתי לכם את המקרה המעניין, אני סיפרתי לכם על המקרה שבו שתי הגרלות היו זהות אחת לשנייה, אני לא סיפרתי לכם על כל אלפי ומיליוני המקרים שבהם הם לא היו זהות אחת לשנייה. אני לא סיפרתי לכם על זה כי זה לא היה מעניין. אבל זה כן חלק מהנתונים. אני פשוט מתעלם מכל מה שלא מעניין, וכשאני מספר רק את מה שמעניין מאוד מאוד קל להגיע לצירופי מקרים. אם אני הייתי זורק קוביות... זרקתי קוביות שלוש פעמים ויצא לי 6, 6, 6. אוי אוי אוי!</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">33:59</span>
                </div>
                <div class="content">
                    <p>אז הייתי אומר 'וואי, איזה צירוף מקרים! איך קרה הדבר הזה? יצא לי שלוש פעמים 6'. אוקיי, בסדר. אבל אם הייתי פשוט שוכח להזכיר לכם שלמעשה אני זרקתי קוביות 2,000 פעם ובתוך כל זה יצא לי רצף אחד של 6 6 6, זה פחות מרשים עכשיו, נכון? אבל זה בדיוק מה שעשיתי. זאת אומרת היו המון המון המון המון הגרלות לוטו, אני סיפרתי לכם רק על זאת שהיה מעניין, אבל אני לא סיפרתי לכם על כל הדברים האחרים. זה מה שהופך את הדברים האלה לסבירים למעשה. העובדה שיש כל כך הרבה צירופי מקרים לא צריך זמן לא ליניארי בשביל להסביר את זה, צריך רק להסביר את איך שאנשים חושבים, שהם חושבים על הדברים המעניינים ולא חושבים על הדברים הלא מעניינים. אז מה הייתה השאלה? אנחנו יכולים לקבל כזה מוזיקה של מה הייתה השאלה?</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">38:23</span>
                </div>
                <div class="content">
                    <p>השאלה הייתה איך זה יכול להיות שיש כל כך הרבה צירופי מקרים לא סבירים? התשובה היא שדבר שהסיכוי שלו הוא אחד למיליון נוטה לקרות אם מנסים מיליון פעמים. זו התשובה. תודה. טוב, יאללה. קודם כל איך הפרק? אה אתם מחכים עדיין? אה אוקיי, אתם מחכות עד הסוף עד להזה. צריך לעשות טה-טה-טה. העניין הוא כזה, יש אני לא יודע אם אתם נתקלתם בזה אבל שוב בקונספירצ'יטוק או ווטאבר, יש קטע כזה שהסימפסונס חוזים את העתיד כל הזמן. יש רשימה נורא נורא ארוכה של דברים שהסימפסונס כביכול חזו. וחשבתי שזאת הזדמנות מצוינת לדבר על על מה שאני מסביר בפרק. זאת אומרת שאיך זה שהסימפסונס חוזים את העתיד - כן, נכון, היו מקרים שבהם חזו את העתיד פשוט בגלל שיש 700 פרקים של הסימפסונס וכל אחד מהם 23 דקות. זאת אומרת בסך הכל אם מקרינים את כל הפרקים של הסימפסונס מההתחלה עד הסוף זה 300 שעות.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">39:55</span>
                </div>
                <div class="content">
                    <p>עכשיו אם אני אעמוד כאן ואגיד מילים במשך 300 שעות, חלק מהמילים האלה במקרה לגמרי יהיו תחזית של העתיד. זה יגיד את הכותרות של הזה, כי פשוט אי אפשר שיהיה כמות כזאת של תוכן בלי שזה במקרה לגמרי יהיה משהו שדומה לעתיד. אז כן היה מקרה שבו בפרק של הסימפסונס בשנות ה-90 היה ראו את הלוגו של פוקס המאה ה-20 ומתחת לזה היה כתוב 'חברת בת של תאגיד דיסני'. והם עשו את זה בתור בדיחה של כאילו מה אם דיסני יקנו את פוקס המאה ה-20? וכמה שנים לאחר מכן זה קרה באמת. הם חזו את העתיד? כן! כן, זה דבר שקרה. היו המון המון בדיחות שלא קרו, אבל הדבר הזה באמת קרה. אז חשבתי שזה הדבר המעולה לדבר עליו.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">40:42</span>
                </div>
                <div class="content">
                    <p>אבל אז כשאני הסתכלתי על כל הרשימה הזאת אז גיליתי שרוב הדברים האלה הם פשוט לא לא כאלה. זאת אומרת יש את התמונה של טראמפ שרץ לנשיאות ורואים אותו יורד במדרגות הנעות כמו שהוא עשה בתחילת הקמפיין שלו ואומרים 'זה שודר בסימפסונס בפרק שיצא בשנת 2000 הרבה לפני שזה קרה במציאות, אומייגאד מה הסיכוי?'. אז פשוט הסתכלתי וראיתי שזה לא זה, זה שודר אחרי שזה קרה באמת. זה באמת היה בסימפסונס, זה פשוט היה אחרי שזה קרה ולא לפני, ואני חושב שתחזיות העתיד זה אמור לקרות קדימה ולא אחורה. אז במקרה כזה זה פשוט כאילו להגיד את העובדה הלא נכונה. זאת אומרת להגיד שמשהו שודר... ויש הרבה מהדברים האלה של 'אוי מיי גאד איך הסימפסונים חזו את זה?'. פשוט, אתה אומר את התאריך הלא נכון.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">41:33</span>
                </div>
                <div class="content">
                    <p>למעשה הם אמרו את זה אחרי ולא לפני, ומעבר לזה יש גם את כל הפעמים שבהם מראים דברים שהם פשוט לא נכונים. כמו שמראים דברים כמו הזוג הזה שנתפס בהופעה של קולדפליי עם מסך עם העיגול ואז רואים זו תמונה מהסימפסונס שרואים את אותם אנשים שנראים בדיוק אותו דבר וזה שודר בסימפסונס בעונה 21 פרק 10. איך אתם מסבירים את זה? הנה איך אני מסביר את זה: אתם משקרים. זה לא באמת שודר בפרק 21 של עונה ווטאבר של הסימפסונס, זו תמונה מג'ונרטת כי קל מאוד לג'נרט תמונות שנראות כמו הסימפסונס ואז להגיד שהסימפסונס חזו את זה. ואני רציתי לדבר על זה בהקשר של אוקיי ככה עובדים צירופי מקרים, אבל מתברר שלא כי רוב הדברים האלה הם לא דוגמה לצירוף מקרים. הם פשוט דוגמה לתופעה אחרת שנקראת להמציא דברים ולשקר.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">42:24</span>
                </div>
                <div class="content">
                    <p>וחוץ מזה אמרתי כאילו לעשות תמונה שנראת כמו משהו מהסימפסונס, ובעיקר בעניין צ'אט GPT, זה ממש ממש קל. כאילו זה באמת לא מצריך הרבה עבודה אפילו. אני לא יודע למה אני רציני כזה. העיגולים המוזרים האלה גם בתקרה זה יצא יפה. זה הכל, תודה רבה לכם, תודה לאביב.</p>
                </div>
            </article>
            
        </div>
    </div>

    <script>
        const audio = document.getElementById('audio-player');
        const words = document.querySelectorAll('.word');
        let currentWord = null;

        function seekTo(time) {
            audio.currentTime = time;
            audio.play();
        }

        audio.addEventListener('timeupdate', () => {
            const time = audio.currentTime;

            // Simple optimization: only check around the current word or linear scan if lost
            // For robustness, we'll just do a linear scan for now. 
            // In a huge transcript, we might want a binary search or index.
            
            let found = false;
            words.forEach(word => {
                const start = parseFloat(word.dataset.start);
                const end = parseFloat(word.dataset.end);

                if (time >= start && time < end) {
                    if (currentWord !== word) {
                        if (currentWord) currentWord.classList.remove('active');
                        word.classList.add('active');
                        currentWord = word;
                        
                        // Auto-scroll logic
                        const container = document.getElementById('transcript');
                        const wordTop = word.offsetTop - container.offsetTop;
                        // scroll if word is getting out of view
                        container.scrollTop = wordTop - 100; 
                    }
                    found = true;
                }
            });

            if (!found && currentWord) {
                currentWord.classList.remove('active');
                currentWord = null;
            }
        });
    </script>
</body>
</html>