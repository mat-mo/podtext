<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>הצורה של העולם (שידור מעודכן) [התשובה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>הצורה של העולם (שידור מעודכן) [התשובה]</h1>
        <div class="meta-row">
            <span class="meta-date">פורסם ב: Mon, 15 Nov 2021 09:07:26 +0000</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="player-container">
        <audio id="audio-player" controls>
            <source src="" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
        
            
        
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל מין "רגע, אבל אם הוא עשה ככה..." תקשיבו לזה: יש עשרה חדרים. בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן. ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. כך זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזו דלת כל אחד מהם פירק. השאלה היא: בסוף הלילה הזה, מה המספר המקסימלי של דלתות שיכולות להיות במחסן? אם בשלב הזה עצרתם רגע, או עשיתם פאוזה, או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר או לעצום עיניים ולהתרכז ממש, יופי! כי הפרסומת הזאת נועדה לכם. כי חידות כאלה שהן חצי משחק וחצי כאב ראש זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:29</span>
                </div>
                <div class="content">
                    <p>במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתה ט' עד י"א. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים "נבחרות ישראל במדעים", בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקיפ בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:30</span>
                </div>
                <div class="content">
                    <p>היי, אני דורון, ומה שאתם שומעים זה לא פרק חדש של "התשובה". זה פרק ישן של "התשובה". כי זה דבר שקורה לפעמים, אנחנו לפעמים מוציאים מחדש פרקים ישנים בגרסה משודרגת. זה כדי שאני לא אתחרפן לחלוטין כל שבועיים. הפרק המסוים הזה, על הצורה של העולם, יצא במקור בספטמבר 2019 ובדרך כלל לא כל כך אכפת לי מתי פרקים יוצאים כי הם לא אקטואליים במיוחד, זה לא שיש חודש הדינוזאור הבינלאומי או משהו כזה. אבל בדיוק בגלל זה אני אומר את זה. הפרק הזה יצא ב-2019. זאת בניגוד ל-2020. זה כי זה יכול להישמע כאילו הפרק הזה נוצר במיוחד בגלל אירועים אקטואליים מסוימים. הוא לא. ומה הקשר של הצורה של העולם? כאילו, היא השתנתה בשנים האחרונות? לא, אבל בואו בואו אני אתן לכם רמז, זה לא באמת עוסק בצורה של העולם. הפרק הזה עוסק בדברים אחרים. העולם השטוח הוא רק תירוץ. זאת סיבה שזה קצת הפתיע אותי כשהפרק יצא במקור שפתאום אנשים אמיתיים שמאמינים שכדור הארץ הוא שטוח התחילו פתאום לתקוף אותי. זה מוזר, לא משם חשבתי שההתקפות יגיעו. בכל אופן, אם כבר שמעתם את הפרק הזה פעם, כדי לא להשאיר אתכם בלי שום דבר חדש, בסוף הפרק אני הוספתי עוד קטע מעניין שהוא מין סצנות שנחתכו מהפרק. אני רציתי לכלול אותו במקור בפרק בפעם הקודמת בתור מין אנקדוטה קטנה אבל האנקדוטה הזאת הלכה וגדלה והפכה להיות הסחת דעת הרבה יותר מדי גדולה אם הייתי מכניס אותה לתוך הפרק. אז עכשיו אני אחזיר אותה. זה על צבים. והאם ואיך אפשר לשים את העולם על צב. אז זהו, מיד אחרי ההפסקה, הדיון המאוד רציני בשאלה איזה צורה יש לעולם. ועוד כמה דברים. תכף אחזור.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">04:54</span>
                </div>
                <div class="content">
                    <p>תקשיבו, יש שאלה שאותה שאלו אותי יותר מכל שאלה אחרת. היי, אני דורון וזאת התשובה. ואנשים שולחים לי שאלות כל הזמן, אבל מבין כל השאלות שאני מקבל, אף פעם לא קרה שקיבלתי כל כך הרבה פעמים את אותה שאלה. וזה מאוד מוזר לי שמכל השאלות בעולם דווקא זאת השאלה שאנשים בוחרים לשאול אותי. וזאת השאלה. נגיד אוהד למשל שאל: "שלום דורון, האם כדור הארץ הוא בעצם שטוח ועבדו עלינו עד היום?" ואבנר שאל: "האם כדור הארץ שטוח? אני יודע שאפשר לסכם את הפרק בלא, אבל לאחרונה הפתעתי לגלות שהרבה אנשים יחסית חושבים שכדור הארץ שטוח. מדוע? מה הטיעונים שלהם ואיך בכלל סותרים אותם?" ועוז שאל, ונבו שאל, ומאור שאל... בחיים לא קרה לי שקיבלתי כל כך הרבה שאלות על אותו נושא כמו זה. ואני לא מבין למה. כאילו, אתם באמת לא יודעים? אתם באמת צריכים תשובה לשאלה הזאת? באמת? או שאתם פשוט רוצים לשמוע אותי מדבר על זה? אבל למה אני? למה נראה לכם שאני זה שצריך להתייחס לתיאוריית הארץ השטוחה? מה אני מתעסק הרבה בתיאוריות קונספירציה? כן, אבל אתם יודעים, עדיין, למה אני צריך לבזבז על זה זמן? אבל בסדר, אם זה מה שהקהל רוצה, אז קדימה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">06:33</span>
                </div>
                <div class="content">
                    <p>האם העולם שטוח? לא! לא! מצטער, זה היה כל כך מטומטם שאני לא יכול לסיים להגיד אותה אפילו. לא, העולם לא שטוח. הפתעה גדולה. אני לא יכול לקחת את השאלה הזאת ברצינות. אבל כן, יש, קיימים אנשים שמאמינים שהעולם שטוח. זה דבר שקיים, תיאוריית הארץ השטוחה. יש מועדונים של חוקרי כדור הארץ השטוח, יש אתרים באינטרנט וסרטונים ביוטיוב כמובן וכנסים ופודקאסטים של מאמיני הארץ השטוחה. אנשים שמאמינים שהעולם למעשה שטוח וזה שכדור הארץ הוא כדור זה שקר. שקר שמופץ על ידי נאס"א כדי... סיבות. זה לא תופעה חדשה. זה רק קיבל הרבה חשיפה בשנים האחרונות בעיקר בגלל אנשים שלא מאמינים בזה, אבל מפרסמים את זה בכל זאת כי זה מצחיק. כי חה חה תסתכלו על האנשים האלה שמאמינים בכדור הארץ השטוח. ומה שתכלס נותן להם עוד פרסום כי אחרת מי היה שומע עליהם בכלל. דברים אתם יודעים כמו הפודקאסט הזה, הפרק הזה של הפודקאסט הזה. כן, אני חלק מהבעיה. אבל זה מה שביקשו ממני אז מה אני אגיד.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">07:53</span>
                </div>
                <div class="content">
                    <p>בכל אופן כן, יש אנשים, חלקם נראים שפויים לגמרי שמאמינים שכדור הארץ הוא לא כדור אלא שטוח. וזה למרות שבגן כבר לימדו אותנו שכדור הארץ עגול ובבית הספר ובכל מקום יש גלובוסים בכל מקום. כולם יודעים שהעולם עגול. זה מה שכולם אומרים. ואם אחרי שכל החיים טוחנים לכם שהעולם עגול אתם עדיין מוכנים אפילו לשקול את הרעיון שהעולם שטוח... כל הכבוד! לא ברצינות, אני לא צוחק. סחטיין. רוב האנשים חושבים שכדור הארץ עגול לא כי זה נכון אלא כי זה מה שאמרו להם. והם אף פעם לא חשבו להטיל בזה ספק. זה מה שלימדו אותי אז ככה זה. ולהטיל ספק זה דבר מאוד חשוב. אני לא זה שאומר תמיד לא לקחת שום דבר כמובן מאליו? אז לקחת את הדבר שתמיד אמרו לי שהוא נכון שהוא כאילו הכי מובן מאליו בעולם ולבדוק למה בעצם אנחנו חושבים ככה - זה רעיון מצוין. זה יופי של דבר. כי כן, כשחושבים על זה הרעיון שהעולם שטוח הוא מגוחך כן, אבל נגיד שלא הייתם יודעים על זה בכלל, לא הייתם שומעים אף פעם על הצורה של העולם ואז הייתי מספר לכם שאנחנו חיים על כדור ושיש בצד השני של הכדור אנשים שעומדים עם הראש למטה אבל לא נופלים ושיש שם קנגורואים... זה לא נשמע מגוחך? כאילו מילא אנשים שעומדים הפוך על זה הייתי מאמין אבל קנגורואים? זה אפילו לא נראה כמו חיה אמיתית. זה עכבר ענק מקפץ עם כיס שבו הוא שם את הילדים שלו. זה נשמע לכם אמין? זה נשמע לכם כמו חיה שקיימת באמת? לא! זה מטופש, זה מופרך! אז יכול להיות בקלות הייתי מאמין שקנגורו לא קיים באמת, קנגורו זה מיתוס, אוסטרליה זאת המצאה וכדור הארץ הוא קונספירציה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">09:47</span>
                </div>
                <div class="content">
                    <p>בקיצור, לפקפק, להטיל ספק - אחלה. אז השאלה היא, השאלה היא לא האם כדור הארץ עגול, אתם יודעים שהוא עגול. השאלה היא זאת: איך אנחנו יודעים שכדור הארץ עגול? ויותר חשוב, איך זה שיש אנשים שלא חושבים ככה? אז קודם כל ממש בקצרה כמה דקות על איך אנחנו יודעים שהעולם הוא כדור. אנחנו מסתכלים בתמונות. יש תמונות של כדור הארץ מהחלל, המון תמונות כאלה, ואם תסתכלו בהן היטב תגלו שהוא עגול. שוב זה לא קשה. אבל כמובן לא אני צילמתי את התמונות האלה ואני אישית לא הייתי בחלל אף פעם וחבל, הייתי רוצה. אז מי שמאמין בארץ השטוחה מאמין שהתמונות האלה מזויפות. כולן. כל התמונות והסרטים אי פעם שצולמו מהחלל מזויפים. האם זה סביר? לא לא ממש. אבל נגיד, אוקיי נגיד שאנחנו לא יכולים לסמוך על אף תמונה ואף סרט. נעזוב את כל העדויות המצולמות, לא מעניין אותנו. הרי פעם לא היו חלליות ולא היו מטוסים ולא היו תמונות מהחלל בכלל. איך אנשים ידעו כבר אז שהעולם הוא כדור? יש ניסויים שאפשר לעשות שמראים את זה שמערבים מקלות שתקועים באדמה ומדידת אורך הצל שלהם וטריגונומטריה... זה טיפה מסובך אבל לא חייבים לעשות את זה. יש דבר יותר פשוט שאפשר לעשות. לכו לחוף הים התיכון ביום בהיר. תסתכלו אל האופק ותבדקו האם אתם רואים את קפריסין. התשובה היא לא, אתם לא רואים אותה, ולא משנה כמה טובה הראות. עכשיו קפריסין די רחוקה אבל היא גם מאוד גדולה. אם הים היה שטוח לחלוטין אז ביום בהיר עם אוויר צלול כיין היינו צריכים לראות מצד אחד של הים את מה שיש בצד השני שלו, הרי אין שום דבר באמצע שמסתיר לנו. אבל אנחנו לא רואים את זה. אנחנו לא רואים את זה כי כדור הארץ נמצא באמצע. יש מין גבעה של מים, חלק מכדור הארץ שמסתיר את קפריסין.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">12:18</span>
                </div>
                <div class="content">
                    <p>אם גם זה לא משכנע אתכם יש ניסוי אחר עוד יותר פשוט שאפשר לעשות. צאו החוצה בערב ותסתכלו על שקיעת השמש. אפשר לקחת כוס יין או לימונדה מה שמתאים לכם, זה רומנטי. בכל מקרה תצפו בשמש שוקעת ונעלמת מתחת לאופק. ואז תקחו את הטלפון ותתקשרו לחברה שלכם באמריקה או לחבר באנגליה או לדודה ממרוקו או לסבתא בברזיל לא משנה. תתקשרו אליהם ותשאלו אותם אם הם רואים את השמש. אפשר אפילו להתקשר לעורך הסאונד שלכם שנמצא משום מה בפריז.</p>
                </div>
            </article>
            
            <article class="paragraph speaker-דור (עורך סאונד)">
                <div class="paragraph-meta">
                    <span class="speaker-name">דור (עורך סאונד)</span>
                    <span class="timestamp">13:07</span>
                </div>
                <div class="content">
                    <p>הלו? הלו דור? מה מצב פיש? דור תגיד תסתכל לשמיים, יש שם שמש? אה כן יש פה שמש.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">13:13</span>
                </div>
                <div class="content">
                    <p>אז מה רצית שיהיה? כל ה... מאוד ילדותי העסק הזה. בכל אופן התשובה היא כן, הם רואים את השמש למרות שאני הרגע ראיתי את השקיעה. וזה משום שאצלם השמש עדיין לא שקעה. אילו היינו כולנו על משטח אחד אז כשהשמש הייתה יורדת אל מתחת לאופק שלנו היא הייתה יורדת מתחת לאופק לגבי כולם. אנחנו לא על משטח. אנחנו על כדור שמסתובב ולכן כשחלק אחד שלו חשוך החלק השני שלו מואר. זה כדור. זה המצב.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">13:45</span>
                </div>
                <div class="content">
                    <p>אז ככה אנחנו יודעים שהעולם למעשה לא שטוח אלא הוא כדור. כלומר זה והצילומים מהחלל והעובדה שלוויינים קיימים ועוד מיליון דברים זה באמת לא קשה להוכיח את זה. אבל בואו נעזוב גם את כל זה, גם את כל העדויות שאפשר לראות בעיניים נשים בצד. נגיד שלא היו כאלה, אדם פשוט לא היה יכול להוכיח לעצמו שהעולם עגול מכלום שהוא רואה בעצמו. אז נגיד שאני בעצמי לא יודע מה הצורה של העולם ואני רוצה לברר. מה עושים במקרה כזה? מה שאני עושה כשאני צריך לברר משהו בנושא שאני לא מבין בו הוא לשאול מישהו שכן מבין בזה. אם אני רוצה לדעת משהו על ממלכת אשור הקדומה אני אשאל מומחה לתולדות אשור הקדומה. אם אני רוצה לדעת משהו בנוגע לתיקון מקרר אני לא אשאל מומחה לתולדות אשור הקדומה, אני אשאל טכאי מקררים. עדיף מישהו שלמד את הנושא הזה, התעסק בזה הרבה, מבין בזה, עשה תואר בזה, יודע על מה הוא מדבר. אז מה הצורה של כדור הארץ? אני דורון פישלר לא מבין בזה כלום. אז בואו נשאל מישהו שמבין. יואב לנדסמן, בעל תואר ראשון בהנדסת אווירונאוטיקה וחלל ותואר שני בגיאופיזיקה ומדעי פלנטריים ואחד המהנדסים הבכירים בפרויקט החללית הישראלית "בראשית". אוקיי, אפשר להגיד בנאדם שאמור לדעת משהו על כוכבים אחרים, על כדור הארץ ועל הצורה שלו. אוקיי. יואב, האם העולם שטוח?</p>
                </div>
            </article>
            
            <article class="paragraph speaker-יואב לנדסמן">
                <div class="paragraph-meta">
                    <span class="speaker-name">יואב לנדסמן</span>
                    <span class="timestamp">15:27</span>
                </div>
                <div class="content">
                    <p>לא.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">15:28</span>
                </div>
                <div class="content">
                    <p>תודה יואב. באופן כללי כששואלים אסטרונומים האם העולם שטוח הם אומרים לא! למעשה לא תצליחו למצוא אפילו בנאדם אחד שאשכרה למד את הנושא שטוען שכדור הארץ שטוח. אז שתי אפשרויות: או שכל האנשים שמבינים משהו בנושא אשכרה יודעים על מה הם מדברים, או שהם כולם משקרים. כולם. כולם בכל העולם. כי זה שבנאדם אחד טועה זה קורה כל הזמן, אבל כדי שהדבר הזה יהיה נכון צריך שלא בנאדם אחד או שניים או עשרה יטעו או ישקרו, אלא שהמון המון אנשים ברחבי העולם ישקרו ויתאמו ביניהם את השקרים שלהם. כי גם אם נגיד שכדור הארץ העגול זה בעצם שקר של נאס"א, סוכנות החלל האמריקאית, למה סוכנות החלל הרוסית גם תומכת בו? הם היו בתחרות נגד האמריקאים על החלל המון זמן. הם היו מאוד שמחים להראות לעולם שהאמריקאים בעצם משקרים, אבל משום מה הם לא עשו את זה, הם מצטרפים לשקר. אז מה, בעצם כל העסק הזה שארצות הברית וברית המועצות היו יריבות גם זה היה הכל שקר? וזה לא רק הרוסים, גם סוכנות החלל של הודו ושל סין ושל ישראל ושל אורוגוואי ושל אזרבייג'ן - וכן יש סוכנות חלל לאזרבייג'ן - בעצם כל העולם כולו הרמוניה אחת גדולה, אין באמת יריבויות, אין מריבות, כולם מאוחדים בשקר הזה. ומה עם אנשים שלא קשורים בכלל לשום סוכנות חלל פשוט יש להם טלסקופים? את צדק ואת שבתאי אפשר לראות עם טלסקופ ביתי. את הצל העגול שמטיל כדור הארץ על הירח בזמן ליקוי ירח אפשר לראות בלי שום טלסקופ בכלל. כל הקטע הזה של כוכבי לכת וכוכבים ואסטרואידים, בקיצור כל מדע האסטרונומיה כולו מההתחלה ועד הסוף אפשרי רק עם כדור הארץ הוא כדור. שום דבר מזה לא הגיוני אפילו קצת עם העולם שטוח. עשרות אלפי מחקרים ותצפיות של מיליוני אנשים בכל העולם... כולם חלק מהשקר הגדול?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">17:36</span>
                </div>
                <div class="content">
                    <p>וזו אסטרונומיה, מה עם פיזיקה? כל חוקי הפיזיקה, גרביטציה וכל זה - זה עובד עם כדור הארץ עגול. זה לא עובד עם הוא שטוח. אז מתברר שגם כל הפיזיקאים משקרים. ועזבו פיזיקה, מה עם היסטוריה? מגלן, הראשון שהפליג מסביב לעולם... כלומר כמעט, הוא מת בדרך, אבל הספינה שלו השלימה את הסיבוב. אז הסיפור הזה הוא מן הסתם פיקציה בגלל שלא יכול להיות שבאמת הוא הפליג מסביב לעולם כשהעולם הוא לא כדור. ואותו דבר גם כל סיפור היסטורי מתועד היטב אחר שעוסק במסעות מסביב לעולם. אז מתברר שגם כל ספרי ההיסטוריה הם שקריים וגם כל ההיסטוריונים חברים בקונספירציה הזאת. וגם כל הטייסים בעולם כי מסלולי טיסה בינלאומיים הם לא הגיוניים אם העולם לא עגול. אז גם הם חלק מזה. כל כך הרבה מיליוני אנשים בכל העולם שותפים לשקר המוזר הזה והכל כדי... מה? מה הם מרוויחים מזה?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">18:41</span>
                </div>
                <div class="content">
                    <p>אז גם אם אתם לא יכולים לראות בעצמכם בעיניים את ההוכחה, יותר סביר שהדבר הזה הוא נכון מאשר שכל אדם שמבין משהו בנושא בעולם הוא חלק משקר אחד גדול ורק אתם יודעים את האמת. לכן לדבר כזה קוראים תיאוריית קונספירציה. כי כדי שזה יהיה נכון שכדור הארץ הוא שטוח צריך שהמון המון המון אנשים ברחבי העולם לא סתם ישקרו כל אחד בנפרד, אלא יתאמו ביניהם את השקרים שלהם. קונספירציה. וזה לא סביר. לפקפק זה מצוין, לשאול שאלות קשות זה מעולה, אבל בשלב כלשהו צריך להכיר בזה שאם כל מומחה בעולם נותן לכם את אותה תשובה כנראה שזאת התשובה הנכונה. הסיכוי שרק אתם חשבתם על התשובה הנכונה וכל העולם משקר לכם לא גדול. אז העולם הוא כדור. זה ברור, זה ברור.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">19:46</span>
                </div>
                <div class="content">
                    <p>אז השאלה היא לא באמת הייתה האם העולם עגול, אתם יודעים שהעולם עגול. השאלה האמיתית כאן היא למה עדיין יש אנשים שמאמינים שהוא לא? איך זה שיש אנשים היום שחושבים ברצינות מלאה שהעולם שטוח? כי הם טיפשים? כי הם מטורפים? חלק מהם בטח טיפשים או מטורפים, אבל רובם לא נראים ככה. אלה ברובם לא אנשים שמסתובבים עם תרנגולת על הראש ועוגת גזר על הרגל וטוענים שהם טיילור סוויפט. אלה אנשים נורמליים שחושבים שהעולם שטוח. איך זה? איך זה שאנשים מאמינים בתיאוריות קונספירציה מוזרות?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">20:35</span>
                </div>
                <div class="content">
                    <p>קודם כל, אם תבקרו באחד מאתרי האינטרנט של מאמיני העולם השטוח, השטוחנים? שטוחנים? שטיכונים? איך קוראים להם? לא משנה. בקיצור אם תעיינו שם אז לכל ההוכחות שדיברתי עליהם קודם תמצאו הסברים. לא הסברים טובים, אבל הסברים. למשל זה שיש חושך בצד אחד של כדור הארץ בזמן שבצד האחר יש אור. אז הם מסבירים שזה פשוט בגלל שהשמש לא באמת זורחת על כל העולם בבת אחת. כלומר השמש לא מפיצה אור כמו נורה, אלא היא מין ספוטלייט, כמו פנס, שמאיר חלק אחד של הקיר ולא חלק אחר. וזה מסביר למה כשאצלנו חושך, באמריקה אור. עכשיו אם זה המצב למה אנחנו לא רואים עדיין את השמש תלויה בשמיים גם בלילה? זאת אשליה אופטית. איזה סוג של אשליה? לא יודע, אבל בטח יש להם הסבר גם לזה. והעובדה שאפשר לראות דברים כאילו שוקעים אל מתחת לאופק - זה פשוט אשליה שנגרמת מההאצה האלקטרומגנטית של האור. זה מושך את האור כלפי מעלה במרחקים ארוכים, דבר שגורם לאשליה הזאת. מעניין. עכשיו העניין בקשר להאצה אלקטרומגנטית של האור הוא זה: אין דבר כזה. אין דבר כזה האצה אלקטרומגנטית של האור, זה לא מושג שקיים בפיזיקה, אבל זה נשמע אמין. אם אני אומר שכדור הארץ כמו פיצה אני נשמע משוגע, אבל אם אני מדבר על ההיסט האופטי הוורטיקלי שנגרם מההאצה האלקטרומגנטית - זה נשמע כאילו אני יודע על מה אני מדבר. ומדע אמיתי ומדע מומצא נשמעים לכל מי שלא מבין בזה בדיוק אותו דבר. גם טלפורטציה קוונטית נשמע כמו משהו שהמצאתי או משהו שלקחתי מ"סטאר טרק". אבל טלפורטציה קוונטית בניגוד להאצה אלקטרומגנטית זה מושג אמיתי בפיזיקה שמתאר תופעה אמיתית שאני לא מבין. אז בתור אחד שלא מומחה בנושא גם צד אחד וגם הצד השני אומרים מושגים שאני לא מבין. מאיפה לי לדעת מי צודק? אז הדרך הפשוטה לדעת מי אומר דברים אמיתיים ומי מחרטט זה ללמוד פיזיקה. ללכת לאוניברסיטה, לשבת שלוש שנים ולעשות תואר בפיזיקה. אבל מה אם במקרה אין לכם שלוש שנים פנויות? אז קשה לדעת. כי אמרתי, מדע אמיתי ומדעי הבולשיט נשמעים מאוד דומים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">23:06</span>
                </div>
                <div class="content">
                    <p>מאמיני כל מיני תיאוריות קונספירציה תמיד אוהבים להגיד לאנשים "תעשו את המחקר בעצמכם. אל תאמינו לאף אחד, תחקרו בעצמכם". ובעיקרון תחקרו בעצמכם זאת עצה טובה כן, אבל בפועל מה שקורה אם אני לא יודע אם העולם שטוח או עגול, אז אני מחליט לעשות את המחקר בעצמי. המחקר שלי יהיה להיכנס לגוגל ולחפש "העולם שטוח". ואז אני אגיע לאתרים של אנשים שמאמינים שהעולם שטוח ואני אקרא שם הסברים מדעיים לכאורה שנשמעים לי אמינים ואני אראה שם הרבה מאוד אנשים שמדברים על זה שהעולם שטוח ומשוכנעים בזה ומשכנעים אחד את השני בזה, וזה יישמע לי לגיטימי לגמרי. כי יש שם הרבה אנשים. מאמיני העולם השטוח הם אחוזון זערורי קטנטן של אנשים בעולם כן, רוב מוחלט של האנשים בעולם לא מאמינים בזה, אבל עדיין יש יותר מאלף כאלה. וכשאתה מוקף באלף אנשים שאומרים לך כולם את אותו הדבר, זה נשמע נורמלי. אם אתם נמצאים בתוך קהילה שאומרת לכם כל הזמן דבר אחד אתם משוכנעים שזה הדבר הנורמלי והנכון. אז אנשים משתכנעים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">24:31</span>
                </div>
                <div class="content">
                    <p>אבל מה שאולי אפילו יותר חשוב זה שאחרי שאנשים משוכנעים במשהו לשנות את דעתם זה כמעט בלתי אפשרי. וזה לא קשור לצורה של העולם, זה קשור לצורה שבה המוח של אנשים עובד. כי אחד הדברים הכי חזקים בעולם זה העובדה שאנשים לא אוהבים להודות שהם טעו. אני טועה לפעמים, צר לי לומר. היה פרק אחד של "התשובה" שבו דיברתי על קולומבוס ואמרתי שם: "שתיתם קפה, אכלתם שוקולד, עישנתם סיגריה, כי כל הדברים האלה כולם הגיעו מאמריקה". ואז אחרי שהפרק יצא איזה חוצפן כתב לי בפייסבוק שזה לא נכון, שקפה לא באמת מגיע מאמריקה, למעשה הוא מגיע מאפריקה, מאתיופיה. אז כמובן אני עניתי לו שפחחחח אני בניגוד אליך בודק את הדברים שאני אומר. אני לא אומר סתם דברים, אני מתחקר, כל פרק מתוחקר, אני בודק את זה. אז אם אני אמרתי שקפה הגיע מאמריקה - אז קפה הגיע מאמריקה. ואז החוצפן הזה הביא לי לינק לוויקיפדיה ששם כתוב שקפה מגיע מאתיופיה. אז אני כמובן אמרתי כן אז בוויקיפדיה כתוב שקפה הגיע מאתיופיה וואו מה אתה מאמין לכל מה שכתוב בוויקיפדיה? אל תהיה כזה פתי, תביא לי מקור, מקור אמיתי סמכותי. ואז הסתכלתי ובדקתי וראיתי שיש מקור. אז הדחף הראשוני שלי היה כמובן להגיד כן אבל זה לא מקור רציני, זה לא המקור... אני לא מאמין לזה, תביא לי מקור אחר. וחוץ מזה אני בכלל לא התכוונתי לקפה במובן קפה אובווייסלי. התכוונתי במובן של קקאו, נכון שלפעמים כשמדברים על קקאו אז בעצם מדברים על קפה? ולמה נכנסתי לוויכוח הזה? אם הייתי אומר על ההתחלה "אופס, טעיתי, סליחה, זה לא יקרה שוב" (כלומר תכלס זה בטח כן יקרה שוב, אני בנאדם, אני משתדל לא לטעות אבל אני טועה לפעמים, קורה, סליחה) אם הייתי עושה את זה שם זה היה נגמר. אבל אני לא אוהב להודות בזה שטעיתי, אז התווכחתי. וככל שאני נכנס לוויכוח עמוק יותר אני אהיה יותר מושקע בו וזה יהיה יותר חשוב לי לנצח בו. אחרי שהשקעתי בוויכוח אני לא יכול לוותר כי אם אני מוותר זה אומר שלא סתם טעיתי אלא התעקשתי על הטעות שלי ואני יוצא מזה עוד יותר טמבל. אז אני מתעקש עוד יותר. וככל שאני מתעקש זה הופך להיות לא סתם ויכוח על איזה פרט שולי, זה הופך להיות עניין עקרוני. זה עיקרון. אני אמריקה פירסט, אני מוכן להילחם על זה שקפה הגיע מאמריקה. הוא לא, קפה מגיע מאפריקה, זה אני שטעיתי.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">27:38</span>
                </div>
                <div class="content">
                    <p>אם אני נכנס איכשהו לתוך קהילת קונספירציה כמו קהילת העולם השטוח, אני משתכנע, אני הופך ללוחם למען האמת של העולם השטוח. אני מפיץ את המשנה, אני מספר לכולם, אני מסתובב עם פוסטרים של זה וחולצות של זה. וכל החברים שלי הם מקהילת העולם השטוח. אנשים תומכים בי ואומרים "כן, תמשיך, כל הכבוד לך שאתה מפיץ את האמת של העולם השטוח". זה הופך להיות חלק מההגדרה העצמית שלי, מהזהות שלי. עכשיו נגיד שבעצם יש לי ספק, נגיד אני בעצם כבר לא לגמרי בטוח שכדור הארץ שטוח. אין לי שום דבר להרוויח מלהגיד את זה ויש לי הרבה להפסיד. כי אם אני אספר פתאום לכולם שבעצם אני כבר לא חושב שכדור הארץ שטוח ומתברר שטעיתי כל הזמן הזה ושכדור הארץ באמת עגול כמו שכולם אמרו... אני אאבד את החברים שלי, אני אאבד את התמיכה שלי ואת הזהות שלי. ומה אני ארוויח? כלום. כי אף אחד מהאנשים האחרים לא ייתן לי פרס על זה ששיניתי דעתי, הם רק ימשיכו לצחוק עליי על זה שפעם חשבתי שהעולם שטוח. אז אנשים לא עושים את זה. אנשים לא מודים בטעויות. לא בפני העולם ולא בפני עצמם. כלומר כן, זה קורה, אבל זה נדיר יחסית. צריך הרבה מאוד אומץ כדי לקום ולהגיד "הדבר שחשבתי שהוא נכון הוא לא נכון, מי שחשבתי שהוא האויב שלי צדק". הרבה יותר קל לחשוב שיש קונספירציה כל-עולמית של מיליוני אנשים שמשקרים באופן מאורגן מאשר להודות שאני טעיתי. ולכן יחסית מעט אנשים עושים את זה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">29:37</span>
                </div>
                <div class="content">
                    <p>תיאוריית העולם השטוח היא רק דוגמה אחת. זאת תיאוריית קונספירציה מוזרה וטיפשית במיוחד, אבל יש המון כאלה. יש כל כך הרבה תיאוריות קונספירציה, חלקן נפוצות יותר. ישנם אלה שטוענים שהנחיתה על הירח הייתה זיוף (הם לפחות מכירים בזה שהירח קיים, גם זה משהו). ויש את אלה שטוענים שהפיגועים במגדלי התאומים לא קרו באמת, למרות שמיליוני אנשים ראו אותם קורים בשידור חי ואלפי אנשים מתו. ויש את התיאוריה שיהודים שולטים בעולם בסודיות, או שהעולם נשלט על ידי חייזרים רפטיליאנים, או שהתחממות הגלובלית לא באמת קורה. יש המון כאלה. יש כאלה שהן מוכרות יותר עד כדי כך שלא כולם מודעים לזה שזה תיאוריות קונספירציה. ישנה התנועה הרבה יותר גדולה של האנשים שטוענים שחיסונים זה לא באמת דבר שמונע מחלות ומציל המון אנשים ממוות ומסבל, אלא זה דבר שגורם למחלות או לסרטן או לאוטיזם או מה שלא יהיה. זה לא נכון. זה חד משמעית ולא ספק לא נכון. זה לא נכון בדיוק באותה מידה כמו שכדור הארץ שטוח זה לא נכון. העובדה שחיסונים הם דבר שהציל מיליוני אנשים ושהם מאוד בטוחים זאת לא דעה, זאת עובדה. יש אלפי מחקרים מדעיים שמראים את זה. אבל בניגוד לכדור הארץ אי אפשר לראות את זה בעין. אני לא רואה את החיידקים ואני לא רואה את כל האנשים שחיסונים הצילו. ואני לא רופא, אז אני לא באמת מבין בזה. אז אם אני עושה את המחקר בעצמי, כלומר מגגל "חיסונים גורמים לסרטן", אני אקבל את העמודים של האנשים שחושבים שחיסונים גורמים לסרטן שייתנו לי הרבה מאוד נתונים שנשמעים כמו משהו מדעי למרות שהם לא. אבל אם אני עושה את מה שאנשים באמת עושים כשהם לא יודעים משהו, כלומר שואל את האנשים שכן מבינים בזה, אז הייתי מגלה שארגון הבריאות העולמי והארגון לבריאות הציבור האירופי וה-CDC האמריקאי ומחלקת הבריאות האמריקאית ומשרד הבריאות הישראלי ומשרד הבריאות הבריטי ומשרד הבריאות של נפאל ורשויות הבריאות בצרפת וגוואטמלה וסין ואנגולה וצפון בנגלדש וכל יתר המדינות בעולם בלי יוצא מהכלל וכל בית ספר לרפואה בעולם ופחות או יותר כל רופא בעולם... כולם מסכימים שחיסונים זה דבר מועיל שמציל אנשים. אז מה אתם אומרים, יש מצב שהם צודקים? כלומר האפשרות האחרת היא שכל אדם שיודע משהו על רפואה משקר ורק איזה מישהו שזה לא המקצוע שלו בכלל שלא באמת יודע הרבה שמדבר ביוטיוב הוא זה שיודע. והאילומינטי משלמים לעשרות מיליוני אנשים בכל העולם... לא, זה חד משמעית בולשיט. ובניגוד לתיאוריית העולם השטוח שאוקיי היא לא נכונה אבל אם אני מאמין בזה זה לא באמת גורם נזק לאף אחד, אם אני מאמין שחיסונים זה רע ולא מחסן את הילדים שלי זה אשכרה גורם נזק. כי כשאנשים לא מתחסנים אנשים חולים וכשאנשים חולים אנשים מתים. זאת תיאוריית קונספירציה שהיא לא סתם לא נכונה, היא מסוכנת.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">33:28</span>
                </div>
                <div class="content">
                    <p>ויש עוד עניין שבגללו אנשים מאמינים בדברים כאלה. כי אנחנו רוצים להיות הגיבורים של הסיפור. זה כמו הסרט הזה, אתם ראיתם את הסרט ההוא... נו הסרט עם השחקן הזה, הסרט על הבנאדם שתמיד עשה מה שכולם אמרו לו והיה נורמלי לגמרי והאמין להכל ולא נלחם בשום דבר... לא, אתם לא ראיתם את הסרט הזה. אתם לא ראיתם את הסרט הזה כי לא עשו את הסרט הזה. לא עשו עליו סרט, אין סרטים כאלה. גיבורים של סרטים וגיבורים באופן כללי הם אנשים שהולכים נגד הממסד, אלה שעושים דווקא, שיודעים שהם צודקים למרות שכל העולם טוען אחרת. כי אנחנו כולנו רוצים להיות הגיבורים. כולנו רוצים להיות אבירי ג'דיי, אף אחד לא רוצה להיות האימפריה. אז אנשים מאוד רוצים להיות הגיבורים בסיפורים של עצמם. אז כשיש להם את ההזדמנות להיות חלק מחברה סודית שכל העולם מנסה לדכא ורק אנחנו יודעים דברים ונלחמים למען האמת - זה מאוד מפתה. כי אחרת החיים שלך קצת משעממים. וכדי להיות גיבור אנשים יכולים לשכנע את עצמם בהרבה דברים, כולל שהעולם שטוח.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">34:46</span>
                </div>
                <div class="content">
                    <p>אז מה הייתה השאלה? השאלה לא הייתה האם העולם שטוח, אתם יודעים שלא. וגם לא איך זה שאנשים מאמינים בדברים. השאלה היא זאת: איך יודעים מה נכון? וזאת שאלה קשה. אנשים אומרים לכם כל מיני דברים, חלק נכונים חלק לא. איך יודעים? אז קודם כל להטיל ספק בהכל זה רעיון מצוין. אבל השלב הבא זה להקשיב לעדויות ולחשוב עליהן ולשים לב האם מי שמספר לכם את זה הוא מישהו שמבין בנושא או לא. וזה הקטע שבו מאמיני העולם השטוח וחובבי קונספירציות אחרים פחות מצליחים. אלה אנשים שעשו צעד ראשון מצוין וצעד שני גרוע מאוד. כי להטיל ספק זה מצוין, אבל להטיל ספק זה לא להיות אוטומטית נגד מה שכולם אומרים ולהניח שהרוב תמיד טועה. זה לפעמים כיף להיות נגד העולם, אני יודע, אבל קורה (מה לעשות) שהעולם צודק... ועגול. זו הייתה התשובה הכי טובה שאני יכול לתת לכם.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">36:18</span>
                </div>
                <div class="content">
                    <p>תכף אחרי הפסקה קצרה - צבים. כל הדרך עד למטה. נגיד שהעולם שטוח. על מה הוא עומד? תשובה פופולרית אחת זה שהוא עומד על צב. אתם בטוח שמעתם על זה, הרעיון שהעולם נמצא על צב ענק. וגם על הקטע של מה נמצא מתחת לצב הזה. הספר "קיצור תולדות הזמן" של סטיבן הוקינג מתחיל בסיפור שהוא מספר שקרה לפיזיקאי אחר, שנתן הרצאה על כדור הארץ והיקום וכל זה. ובסוף ההרצאה ניגשה אליו איזו אישה זקנה מהקהל ואמרה לו: "כל מה שסיפרת לנו זה שטויות, העולם הוא שטוח והוא מונח על גב של צב ענק". הפיזיקאי שאל אותה: "אוקיי, ועל מה עומד הצב הזה?" והזקנה אמרה: "אה, אתה מאוד פיקח, אבל יש צבים כל הדרך עד למטה". ומכאן בטח שמעתם כבר את ה... זה הפך לביטוי "צבים כל הדרך למטה". אנשים מכירים כבר את הסיפור הזה. זה סיפור מאוד משעשע ולא נכון. ואני לא מתכוון ללא נכון במובן של העולם לא באמת עומד על עמוד אינסופי של צבים, אלא במובן שזה לא באמת קרה לפיזיקאי שעליו סיפר סטיבן הוקינג. פשוט כי הסיפור הזה הוא ישן יותר מהוקינג וישן יותר מכל בנאדם שהוא הכיר. הסיפור הזה הופיע גם בספר של ג'ון רוס מ-1967 כמעט בדיוק באותם מילים, והוא הופיע גם יותר מ-100 שנה לפני כן. ב-1854 הוא הופיע בתור קטע מוויכוח בין מאמין לבין עובד אלילים שחושב שהעולם מונח על צבים כל הדרך למטה. וגם זאת לא הגרסה הכי ישנה שלו כי ב-1838 ב"ניו יורק מירור" הופיע סיפור על ילד שמתתווכח על הצורה של העולם עם איזה אישה זקנה והוא אומר לה שהעולם הוא בערך כדור שמסתובב והיא אומרת שלא, העולם הוא שטוח שעומד על סלע. והוא שואל "אז על מה עומד הסלע הזה?" והיא אומרת "יש סלעים כל הדרך למטה". הניסוח זהה חוץ מזה שאלה סלעים ולא צבים. אז הסיפור הזה הוא עתיק ואני לא בטוח שהוא באמת קרה אי פעם, אבל הסיפור הזה מתגלגל כבר הרבה מאוד זמן. אני לא יודע מה המקור שלו מאיפה הוא הגיע, ובשלב כלשהו האבנים שהופיעו בסיפור הפכו לצבים, למרות שברור שזה אותו סיפור בדיוק. אבל איך הגיעו הצבים לסיפור הזה? למה אבנים פתאום התחלפו בצבים?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">39:02</span>
                </div>
                <div class="content">
                    <p>מן הסתם זה הגיע מהמיתוס ההודי על זה שהעולם מונח על צב. שאתם בטוח שמעתם על זה פעם בימים עברו לפני שאנשים ידעו שהעולם הוא כדור אנשים חשבו שהעולם מונח על גב של צב, או על שלושה או ארבעה פילים שעומדים על גב של צב ענק. אתם בטוח שמעתם את זה, כל הקטע הזה של "עולם הדיסק" של טרי פראצ'ט, סדרת ספרים מעולה, מאוד כדאי לכם לקרוא את זה, שמתרחשים כולם בעולם שבאמת נמצא על גב של ארבעה פילים שנמצאים על צב. אז זה מגיע מהמיתוס הזה. אבל יש לי שאלה: מי מי באמת האמין בזה? מה המיתוס העתיק הזה מאיפה בדיוק הוא מגיע? מי היו האנשים שהאמינו שהעולם שטוח ומונח על פילים שמונחים על צב? כי קראתי הרבה על זה שהמיתוס הזה היה קיים, כלומר על זה שמדברים על זה שמישהו האמין בזה פעם, אבל לא כל כך את המקור שמספר על זה. חוקרי פולקלור היום מציינים שלמעשה בכמה תרבויות ברחבי העולם הופיע המיתוס שהעולם נישא על גבי צב. זה מופיע גם אצל האינדיאנים (כלומר לא במובן הודים אלא במובן של תושבי אמריקה) וגם אצל ההודים (כלומר לא תושבי אמריקה אלא אלה שגרים בהודו). אבל כשקוראים למה באמת הם מתכוונים אז זה לא בדיוק אותו דבר. כי נכון שיש שבטים אינדיאנים שיש להם מיתוס על זה שהיבשת כולה היא בעצם גב של צב מים ענקי ששוחה בים. שזה יפה, אבל זה לא בדיוק אותו דבר כי זה לא שכל העולם כולל כל הים וכל היבשת נמצאים על גב של צב ענק. זה רק צב ששוחה ואין כל כך שאלה של על מה הצב הזה עומד, הוא שוחה בים. אנחנו יודעים את זה. אז לא זה המיתוס שאנחנו מדברים עליו. אנחנו מדברים על ההודי. ובכל מקום ראיתי התייחסות למיתוס ההודי הזה בתור דבר שהוא לא נכון, כן? הרבה מאוד פעמים גם זה מופיע עם אותו ציור. כשאתם מחפשים ציור של העולם הזה עם הצב, אז כמעט תמיד מקבלים את אותו אחד. תחריט שנראה כזה ישן של העולם עם ארבעה פילים עם הצב עם הכיתוב שזה מיתוס הודי לגבי איך שהעולם נראה. למשל במה שקראתי באנציקלופדיה "מעיין" היה כתוב שם "זוהי תצורתו של העולם שההודים הקדמונים האמינו בה" והיה את הציור הזה. יש גם ציורים מודרניים כן, אתם יכולים למצוא עוד ציורים של זה, אבל הם משהו שנראה כאילו נעשה בפוטושופ. הציור העתיק היחיד שאני מכיר של זה הוא אותו ציור בדיוק, אותו תחריט בדיוק תמיד. אז מאיפה הציור הזה מגיע?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">41:51</span>
                </div>
                <div class="content">
                    <p>קודם כל, מתברר שהגרסה הזאת עם העולם והפילים והצב היא לא מלאה. הגרסה המלאה יותר של אותו ציור כוללת עוד דבר. היא כוללת נחש. כי הפילים עומדים על הצב, הצב עומד על נחש, נחש מגולגל, אבל הראש של הנחש מצד אחד והזנב שלו מהצד השני בולטים ומלמעלה הוא מחזיק את הזנב בפה. ואני מניח שככה הוא לא נופל. זה שוב לא צריך את ערימת הצבים האינסופית, זה הכל על נחש שמחזיק את עצמו, זה מאוד הגיוני הסיפור הזה. ועדיין, הציור הזה אפילו לא נראה הודי במיוחד, אז מאיפה הוא הגיע? אז התברר שהמקור של הציור הזה זה תחריט של גאוגרף וצייר צרפתי שקראו לו ואין לי שום מושג איך לבטא את השם הזה, אז אני פשוט אנחש: תנו דובוטני? (Tonnodue de Maugny) משהו כזה. וגם על הבנאדם אני לא באמת יודע הרבה. אני יודע שהוא חי במאה ה-19, הוא היה צייר מפות, הוא פרסם המון מפות יפות מאוד של כל העולם. וב-1843 הוא פרסם ספר, אטלס של הודו, עם הרבה מפות של הודו וגם הרבה ציורים של מקומות בהודו, ציורים מאוד מפורטים ומאוד יפים. אני מנחש שהוא פשוט עשה טיול גדול להודו וצייר שם דברים, זה נשמע הגיוני. והוא כלל גם כמה ציורים של מיתוסים הודיים, כולל הציור הזה של העולם שמונח על פילים על צב על נחש. ומכיוון שהציור הזה הוא כזה מגניב מרשים, אז הוא התפרסם והועתק בהרבה מקומות אחרים בלי קרדיט בדרך כלל. ואני חושב שהציור המסוים הזה הוא באמת האחראי העיקרי לזה שאנשים מכירים את המיתוס הזה על הפילים והצב. אני לא חושב שטרי פראצ'ט היה ממציא את "עולם הדיסק" בתור משהו שנמצא על צב אם לא היה הציור הזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">44:29</span>
                </div>
                <div class="content">
                    <p>אבל זה לא ציור הודי. זה ציור של צייר צרפתי. וזה לא שההודים לא אוהבים לצייר, יש טונות של ציורים הודיים של האלים ומסיפורי המיתוסים שלהם וקרישנה ווישנו וכל הדברים האלה. יש המון ציורים כאלה. אבל באף אחד מהם שאני הצלחתי למצוא לא מופיע העולם על פילים על צב. רק בציור של הצרפתי. אז מה, הצרפתי הספציפי הזה כשהוא היה בהודו שמע את המיתוס הזה וצייר פרשנות שלו של המשפט הזה? שהיא פרשנות של מישהו שכשומרים לו "הארץ" הוא חושב על כדור הארץ ולא על היבשה? והוא צייר את זה באופן מאוד מגניב אבל שלא בהכרח נראה כמו משהו שהודי כלשהו האמין בו אי פעם. ובכלל קיים מיתוס כזה באמת? אז קודם כל אני אומר מראש אני לא מומחה לתרבות הודו והעסק הזה הוא מאוד מאוד לא פשוט כי זה כתוב בכל מיני שפות לא ברורות. אז אם יש מישהי או מישהו בקהל שמבינים יותר ממני אני מאוד אשמח לקבל תיקון. אבל ככל שאני חיפשתי אני פשוט לא מצאתי שום התייחסות לזה שהעולם נמצא על גב של צב. אחרי כל מיני נבירות ובירורים אני הצלחתי למצוא מאיפה זה מגיע, מאיפה הציור הזה מגיע ככל הנראה כי זה כן מגיע מהמסורת ההודית. ב"סקאנדה פוראנה" (Skanda Purana) שזה טקסט הינדי מקודש ומאוד מאוד ארוך ומאוד מסובך שכולל הרבה מאוד מיתוסים וסיפורים מסובכים על וישנו וכל החבר'ה שלו. ומתוך כל זה, מתוך 60,000 פסוקים, יש אחד שמדבר על הדבר שאנחנו מדברים עליו. מתברר שבשלב כלשהו וראהה (Varaha), שהוא חזיר בר והוא גם אחת ההתגלמויות של האל וישנו, הרים את האדמה מתוך הים. ואז התחתן איתה, כי האדמה היא גם אלה... לא מאוד ברור לי העניין הזה. בכל אופן אחרי שהוא הרים את האדמה מהמים הוא (וזה מה שכתוב) הציב את הפילים בפינות ואת מלך הנחשים ואת הצב כדי לתמוך בה. זהו. זה המשפט שמופיע שם. יש בו אדמה, פילים, נחש וצב, לכן אני די משוכנע שעל זה מבוסס הציור הזה. אבל הסדר שלהם לא מאוד ברור במשפט. זה פשוט לא אומר שהוא שם את האדמה על הפילים על הצב על הנחש. כלומר אם הצב והנחש תומכים באדמה אז אפשר אולי להבין מזה שהאדמה באמת מונחת עליהם למרות שגם זה לא לחלוטין ברור. דבר אחד שכן ברור בסיפור הזה זה שהאדמה בסיפור היא היבשה. כלומר הוא הוציא אותה מתוך הים. כלומר בדיוק כמו בסיפור האינדיאני, האדמה היא לא כדור הארץ במובן של כל היבשות וכל האיים וכל הים. האדמה היא פשוט החלק של העולם שלא מכוסה במים. אז מקסימום האדמה מונחת על גב של צב שלא נמצא על גב של צב אחר כי הוא נמצא בים. אבל אולי בכל זאת זה מה שההודים מאמינים, נגיד, למרות שהם לא ציירו את זה אף פעם משום מה ורק הצייר הצרפתי הזה צייר ככה. או הסבר סביר יותר לדעתי שהצרפתי הספציפי הזה כשהוא היה בהודו שמע את המיתוס הזה וצייר פרשנות שלו של המשפט הזה שהיא פרשנות של מישהו שכשומרים לו "הארץ" הוא חושב על כדור הארץ ולא על היבשה והוא צייר את זה באופן מאוד מגניב אבל שלא בהכרח נראה כמו משהו שהודי כלשהו האמין בו אי פעם.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">47:42</span>
                </div>
                <div class="content">
                    <p>ויש עוד דבר אחד: הציור הזה, אם אתם מסתכלים על העולם בציור, העולם לא שטוח. הוא בצורת כיפה. זה חצי כדור. אז מה המסקנה מכל זה? ושוב תקנו אותי אם אני טועה. אם יש חוקרי תרבות בקהל שיש להם מקורות טובים יותר אז תשלחו לי את זה כי אני רוצה לדעת, תקנו אותי. אבל ככל שאני יכול למצוא, אני לא חושב שבאמת היה מישהו אי פעם שהאמין שהעולם הוא משטח שמונח על גב של צב ענק, עם פילים או בלי. זה דבר שאנשים משתמשים בו שוב ושוב כדי לתאר אמונה מצחיקה שהייתה פעם והיא לא נכונה, אבל לא באמת הייתה אמונה כזאת. כלומר יש מצב שהמיתוס הזה הוא מיתוס. זאת הייתה התשובה. עוד פרקים אתם יכולים לשמוע איפה שאתם שומעים את הפרק הזה, אתם משתמשים באיזשהי אפליקציה, תמשיכו להקשיב. או באתר של רשת "עושים היסטוריה" אפשר גם שם. בעמוד הפייסבוק "דורון פישלר נגד העולם" אתם יכולים למצוא עדכונים על פרקים חדשים ועדכונים על הרצאות שאני עושה ואתם יכולים גם לשלוח לי הודעות שאומרות שאני לא מבין כלום והעולם דווקא כן שטוח למרות שלא באמת יצא לכם מזה שום דבר. ערך את הפרק המקורי דור קומט, עורך סאונד של הגרסה המחודשת יותם הלמך, ייעוץ ותמיכה מורלית אביב שם טוב, אבטחה שרה ווכטל, רן לוי עורך הרשת, דני טימור מנהל באופן כללי, אני דורון פישלר. יאללה ביי.</p>
                </div>
            </article>
            
        </div>
        
    
        
    
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>