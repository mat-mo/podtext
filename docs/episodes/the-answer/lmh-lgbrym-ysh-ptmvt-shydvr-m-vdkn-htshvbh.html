<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>למה לגברים יש פטמות? (שידור מעודכן) [התשובה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>למה לגברים יש פטמות? (שידור מעודכן) [התשובה]</h1>
        <div class="meta-row">
            <span class="meta-date">פורסם ב: 1 ביולי 2024</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="transcript-container" id="transcript">
        
            <article class="paragraph speaker-Commercial Speaker">
                <div class="paragraph-meta">
                    <span class="speaker-name">Commercial Speaker</span>
                    <span class="timestamp">00:00</span>
                </div>
                <div class="content">
                    <p>בכיתה א' יעל גילתה כוכב לכת חדש. אמיתי, כוכב לכת שלא היה מוכר עד אז מסביב לשמש אחרת. נמרוד בנה מכשיר שמתרגם את שפת העגבניות. ברצינות, הוא הקליט את הקולות שעגבניות עושות, הן עושות קולות, כדי לדעת את כמות המים המדויקת שהן צריכות. שניהם למדו במרכז מדעני העתיד, אבל לא עליהם אני רוצה לדבר עכשיו, אלא עליכם. אתם ספציפית, אתם שמאזינים עכשיו ולומדים בכיתה ז' או ח' או ט', איזה מין אנשים אתם? איזה מין בני ובנות נוער מאזינים לפודקאסטים על מדע והיסטוריה וטכנולוגיה וכאלה דברים? אני מוכן לנחש - בני נוער סקרנים, כאלה שמתעניינים בדברים, כאלה שרוצים ללמוד דברים, לא רק את מה שלומדים בבית ספר, ואולי מסתכלים על העולם קצת אחרת ואולי מחפשים אתגרים קצת יותר מעניינים. אז אם אי פעם הרגשתם שאתם קצת מחוץ למסגרת, זה הזמן להיכנס למסגרת שכן מתאימה לכם. קוראים לזה מרכז מדעני העתיד. שם יומרני, אני יודע, אבל צריך למכור את זה גם להורים שלכם. מה שזה אומר, זה שאתם מגיעים למוסדות אקדמיים בארץ כדי ללמוד ברמה אקדמית כבר בזמן התיכון, לבצע מחקרים פורצי דרך, להשתלב במעבדות עם החוקרים הכי טובים בישראל ולהיות עם אנשים סקרנים כמוכם, כי לשנות את העולם זה כיף, אבל זה הרבה יותר כיף כשעושים את זה ביחד. ההרשמה היא לתלמידות ותלמידים בכיתות ז' עד ט' והיא פתוחה עכשיו. אז אם זה אתם, אם הפרסומת הזאת דיברה עליכם, תחפשו ברשת מרכז מדעני העתיד, ואם זה לא אתם, אז סליחה שהפרעתי. התוכניות הן מיזם משותף של מרכז מדעני העתיד ומשרד החינוך.</p>
                </div>
            </article>
            
            <article class="paragraph speaker-Jingle">
                <div class="paragraph-meta">
                    <span class="speaker-name">Jingle</span>
                    <span class="timestamp">01:41</span>
                </div>
                <div class="content">
                    <p>רשת עושים היסטוריה. עושים היסטוריה. עושים היסטוריה.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">02:01</span>
                </div>
                <div class="content">
                    <p>היי, אני דורון וזאת התשובה. זה לא פרק חדש של התשובה. טכנית זה אחד הפרקים הכי ישנים של התשובה שיש. כי מה שקורה היום זה שאנחנו סוגרים את פרשת הפרקים האבודים. לפחות בינתיים, אבל בשביל זה אני צריך לספר לכם קצת על ההתחלה של הפודקאסט. התשובה התחיל בנובמבר 2018, הימים הרחוקים כשברחובות הסתובבו מכוניות שלא עפות ואנשים היו משחקים בטלפון... זה לא היה כל כך מזמן, דברים היו די אותו דבר. וכמו כל פודקאסט, לא ממש היינו סגורים על עצמנו בהתחלה על מה זה בדיוק הפודקאסט הזה. כלומר זה נשמע די דומה, כששומעים את הפרקים הראשונים הם די דומים, אבל לא בדיוק. אפשר להגיד שזה נשמע קצת אחרת. זה קצת מצחיק להגיד את זה בגלל שגם היום אני לא סגור על מה זה בדיוק הפודקאסט הזה ולפעמים אני פשוט מדבר על דברים אחרים. עזבו, זה בעיה של דורון של עוד שש שנים. בכל מקרה, אני ביקשתי בהתחלה מאנשים לשאול אותי שאלות כשלא היה עדיין פודקאסט. כשתשמעו את דורון של העבר מדבר על זה ששאלו את השאלה הזאת הרבה, אז זה לא ששאלו אותי אפילו במסגרת הרגילה של doronfischler.com, יש שם טופס שאפשר להכניס אליו שאלות. זה לא היה אז כי לא היה פודקאסט. אני פשוט אמרתי 'יש לכם שאלות? בואו תשאלו אותי שאלות' ואני עשיתי הרצאה שכללה תשובות לכמה מהשאלות האלה ואז הרחבתי אותה למה שהפך לפרקים הראשונים של הפודקאסט ומשם זה המשיך. דרך אגב השם של ההרצאה היה 'הלמה' כי זה היה השם המקורי של הפודקאסט הזה, זה היה אחד השמות ששקלנו בתור בהתחלה. כמעט קראו לו 'הלמה'. שני הפרקים הראשונים שהוקלטו, שיצאו בסופו של דבר, היו 'מה הקטע עם האיכס של הפיקוס' ו'איך לחפור לסין', והם עדיין שם, הם עדיין לא הזזנו אותם. אם אתם גוללים עד הסוף ברשימת הפרקים באפליקציה שלכם אתם עדיין תראו אותם, הם לא זזו לשום מקום. אבל כמה פרקים שבאו מיד אחר כך, ממספר 3 ועד מספר קצת אחרי זה, אז בשלב מאוחר יותר הם ירדו מהאוויר, הם היו הפרקים האבודים ואז הם הועלו בחזרה אחד אחד בגרסאות שהן לפעמים קצת משודרגות, טיפה מעודכנות, קצת יותר דומות למה שהפודקאסט עכשיו. האחרון שביניהם, כלומר מבין אלה שהולכים לעלות חזרה, היה הראשון. כלומר המוקדם, זה שנשאר פרק אבוד למשך הכי הרבה זמן. זה הפרק השלישי של הפודקאסט אי פעם והוא עוסק בשאלה למה לגברים יש פטמות. וכמו שאמרתי, תשמעו את האני של העבר אומר 'זאת משום מה הייתה שאלה פופולרית', שאלה שהמון אנשים שאלו, למרות שמאז שהפרק ירד אני לא זוכר שקיבלתי אותה הרבה מאוד פעמים, אז כנראה שזה לא נורא נורא ממש מטריד אנשים, אבל זה הטריד אנשים לפני שש שנים. אז זה הפרק, הוא לא זהה לחלוטין לאיך שהוא היה פעם, הוא עבר מקצה שיפוצים קטן ועדיף שכך. וזה הכל. אז יאללה, אנחנו נעשה הפסקה ונעביר את רשות הדיבור לדורון של העבר. יאללה ביי.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">05:40</span>
                </div>
                <div class="content">
                    <p>היי, אני דורון פישלר וזאת התשובה. כשפרסמתי בפייסבוק לפני כמה זמן שאני רוצה שאלות, קיבלתי הרבה שאלות מכל מיני סוגים, אבל היו כמה שאלות שחזרו על עצמן. יש דברים כנראה שמטרידים את הציבור ולכן הרבה אנשים שואלים את זה. והייתה שאלה אחת שחזרה על עצמה הרבה יותר מכל שאלה אחרת - למה לגברים יש פטמות? זה כנראה נושא שבאמת מטריד את כולם כי קיבלתי את זה בכל מיני צורות. כרמל שאלה 'למה לגברים יש פטמות אם הם לעולם לא ייניקו?'. מעיין שאלה 'למה לזכרים יש פטמות?'. לא רק נשים הוטרדו מהשאלה הזאת מתברר. דן כתב 'למה לגברים יש פטמות?'. ואחרי שאני הודעתי שהבנתי שהנושא הזה מעניין, לא צריך לחזור על השאלה הזאת כל כך הרבה, אז איתמר שאל 'למה כולם כל כך מתעניינים בפטמות של גברים?'. ואחרי שאמרתי שאני רוצה שאלות על גיאוגרפיה והיסטוריה, אז רן כתב לי 'גיאוגרפיה: האם יש לגברים פטמות בכל מקום בגלובוס? היסטוריה: האם תמיד היו פטמות לגברים?'. ואני יכול להוסיף גם אסטרונומיה: 'האם לאסטרונאוטים יש פטמות?'. מתמטיקה: 'אם לגבר אחד יש שתי פטמות ולעוד גבר יש שתי פטמות, כמה פטמות יש להם ביחד?'. מתברר שנושא פטמות של גברים זה פשוט דבר שבוער בנפשנו, כולם רוצים לדעת את זה. ולשאלה הזאת יש תשובה. כן, אני יכול לענות על השאלה הזאת, אבל מבחינות מסוימות זאת השאלה הלא נכונה. אז אני אסביר לכם למה לגברים יש פטמות, אבל בשביל זה צריך לדבר גם על אבולוציה ועל צוואר של ג'ירפות ועל אצבעות של פילים ועל צבתן הפטמות הסיבירי וגם על שאלה אחרת שהיא לדעתי השאלה היותר טובה.

לבני אדם יש פטמות. לכולם, פחות או יותר. עכשיו אצל בני אדם ממין נקבה זה די ברור למה יש להם פטמות - כדי להיניק תינוקות. וזה לא רק אצל בני אדם, זה אצל כל היונקים, לכן קוראים להם יונקים. זה ככה אצל עכברים וסוסים ופרות ונמרים ודובים ואריות והיפופוטמים ופילים וקופים וגם אצל בני אדם. לבני אדם ממין זכר לעומת זאת גם יש פטמות, אבל אין להם מה לעשות איתן, כי הם לא מניקים ילדים. והם גם לא עושים עם הפטמות שלהם שום דבר אחר. פטמות אצל זכר זה דקורטיבי בלבד. בני אדם לא מיוחדים בזה, כן? גם לחיות האחרות שדיברנו עליהן, לכלבים זכרים למשל יש פטמות. לא לכל היונקים יש פטמות אצל הזכרים, אצל סוסים למשל אין, אבל יש הרבה מאוד חיות שיש להן, מה שמשאיר את השאלה למה ובשביל מה זה טוב?

בנים ובנות הם לא בדיוק אותו דבר. אני מקווה מאוד שאתם מודעים לזה שיש הבדלים. אם אתם לא יודעים מה ההבדל בין בנים ובנות זה לא המקום להתחנך בו, אבל כדאי שתבררו. בכל מקרה, יש דברים בגוף של זכר ונקבה שהם שונים, אבל לא הכל. רוב האיברים של גברים ושל נשים, של זכרים ושל נקבות, הוא פחות או יותר אותו דבר. ידיים, רגליים, עיניים, קיבה, שריר הזרוע התלת-ראשי, האוזן התיכונה, טחול, כיס המרה וגומץ בין-שוקי - את כל אלה יש לכם בגוף ולא משנה אם אתם בנים או בנות. כן, יש לכם גומץ בין-שוקי, אני לא יודע למה צריך גומץ בין-שוקי, אבל אני אברר. כלומר אם אתם רוצים לייצר בן אדם או לצייר בן אדם, שווה להתחיל מאיזושהי תוכנית בסיסית שמתאימה לכולם, כלומר לצייר את מה שנכון לגבי גם גברים וגם נשים ואז לעשות את המודיפיקציות שצריך כדי להפוך אותו לזכר או לנקבה. וזה בדיוק מה שקורה כשנוצר בן אדם חדש.

ברחם, רגע אחרי ההפרייה כשהעובר הוא רק ביצית מופרית, הוא לא זכר והוא לא נקבה כי אין משמעות למילים האלה ביחס לתא אחד וגם לא כשהוא שניים. משהו כמו שלושה שבועות אחר כך, הוא, היא, הם, עדיין לא זכר ולא נקבה. העובר בשלב הזה גם לא כל כך נראה כמו בן אדם עדיין, הוא נראה כמו מין דובון גומי מוזר עם זנב, כי בשלב הזה יש לנו זנב. אבל כבר יש לו לדבר הקטן והדי מוזר הזה התחלה של הרבה מהמערכות בגוף. יש לו כבר התחלה של ידיים והתחלה של רגליים וגם בין השאר התחלה של פטמות. עכשיו בשלב הזה מתרחש הסוויץ' שמפצל את ההתפתחות של העובר. חלק מתפתחים כנקבה וחלק מתפתחים כזכר. אבל לשניהם כבר יש פטמות כי הם התחילו להתפתח עוד קודם. דרך אגב גם אז הרבה מהשינויים הם כאלה שאי אפשר לראות, הם רדומים, אבל בגוף נשארת פצצת זמן של הורמונים. במשך כמה שנים התינוק או התינוקת גדלים כשיש תכלס מעט הבדל בין בנים ובנות אבל אז הם מגיעים לגיל ההתבגרות וההורמונים מתחילים להשתולל בגוף ולהתחיל להפוך אותו לצורה של המין הביולוגי שלו. זה אומר אצל זכרים להוריד את הקול ולהצמיח לו שיער על הגוף, ואצל נקבות בין השאר להגדיל את החזה וגם להכין אותו למקרה של הולדת ילד שיוכל לייצר חלב. אבל הרבה ממה שקורה לא תלוי בגוף שיש לו את היכולת לצמוח לכל כיוון, אלא באיזה הורמונים הוא מקבל. ולכן אם ההורמונים שהוא מקבל הם מסיבה כלשהי, או טבעית או מלאכותית שונים מהרגיל, אז הגוף של האדם מתפתח באופן שונה מהמקובל. יש מצבים רפואיים שבהם הגוף מסיבה כלשהי מפריש יותר מדי או מעט מדי מהורמון כזה או אחר ובמקרים כאלה האנשים האלה הגוף שלהם נראה קצת שונה מהמראה המקובל של המין הביולוגי שלהם. ויש מצבים שבהם עושים את זה בכוונה. יש אנשים שלוקחים בכוונה הורמונים, כמו טראנסים וטראנסיות שלוקחים בכוונה טסטוסטרון או אסטרוגן שנותנים לגוף מאפיינים גבריים או נשיים לפי מה שמתאים להם. אבל הציוד הבסיסי, שזה לא רק הפטמה אלא גם בלוטות החלב שמאחוריה, הם קיימים. הם קיימים אצל כולם, גם אצל זכרים וגם אצל נקבות. כלומר אם תתנו לגבר הרבה הרבה פרולקטין, שזה ההורמונים שאחראי להתפתחות של השדיים, הוא יתחיל לייצר חלב. וזה אשכרה קורה במצבים מסוימים. אם יש גידול בבלוטה שמייצרת את הפרולקטין, קורה לפעמים שגברים זכרים מקבלים מנות אדירות של פרולקטין והם מתחילים להפריש חלב מהפטמות. זה אשכרה דבר שקורה. גברים גם יכולים לחלות בסרטן השד, זה נדיר, זה בהחלט לא המצב הסטנדרטי, אבל זה אפשרי. עכשיו אני צריך להגיד שלפי מה שקראתי לפי הספרות אז עוד דרך להגדיל את ייצור הפרולקטין זה לגרות את הפטמות. זה נכון גם אצל נשים וגם אצל גברים. כלומר לפחות תיאורטית, אם מישהו יושב ומשחק עם הפטמות שלו במשך שבועיים יכול להיות שבסוף ייצא לו חלב. עכשיו אני רוצה להבהיר, זה לא בדוק. אני לא בדקתי את זה. אני האמת גם לא בטוח שאני רוצה לגגל את זה כדי לוודא את העניין, אבל יש טענה כזאת. בואו בואו נשאיר את זה שם. זה אומר שגבר זכר סיס-ג'נדר סטנדרטי יכול פתאום להיניק? לא. אבל אומרים את זה. אוקיי, זה היה קטע מוזר גם בסטנדרטים שלי. קודם כל אם מישהו נכנס בטעות לחדר בדיוק כששמעתם את זה ושמע את המשפט הזה, אז קודם כל תמסרו לו סליחה ממני וחוץ מזה תגידו לו שזה לא אופייני, בסדר? זה לא הנושאים שאני מדבר עליו כל הזמן, כי בדרך כלל אני מדבר על כל מיני נושאים אחרים, לא משנה. הלאה. אנחנו נחזור אחורה. על מה דיברנו?

כן, אוקיי, אז לכולם יש פטמות עוד מלפני שהם נהיו גברים או נשים. אבל אז מגיעה השאלה אוקיי, אם לזכרים אין שום דבר לעשות עם הפטמות שלהם למה האבולוציה לא העלימה אותם? והתשובה היא כי האבולוציה לא עובדת ככה. פטמות אצל זכרים לא מועילות, זה נכון. מצד שני הן לא מזיקות. ומה שקורה בצהלית למל"מ - לא מועיל, לא מזיק. אבולוציה היא לא מישהו שיושב עם תוכנית של גוף האדם ועובר על איבר איבר ואומר זה מועיל אז בוא נגדיל את זה וזה מיותר אז בוא נוריד את זה. לא. אבולוציה היא התהליך שבו מי שיש לו יתרון על אחרים שורד ומוריש את הגנים שלו הלאה, ואלה שיש להם חיסרון נכחדים. למה לג'ירפות יש צוואר ארוך? כי אלה שהיה להם צוואר קצר יותר היו יכולים להגיע לפחות עלים ולכן כשהייתה בצורת היה להם פחות אוכל והם מתו. אבל כשיש משהו שלא נותן חיסרון ולא נותן יתרון, האבולוציה לא מתענינת בו. למה יש אנשים עם עיניים חומות ויש אנשים עם עיניים ירוקות? עיניים כהות מגינות יותר טוב על העין מפני קרינה, שזה בריא לאנשים במקומות חמים ובהירים שיש הרבה אור שמש ישיר, אבל לגבי כל מי שחי במקומות קצת יותר קרירים בלי כל כך הרבה שמש, אין יתרון לעיניים כהות. אבל גם אין להן חיסרון. זה שיש לך עיניים חומות לא גורם לך לראות טוב יותר וזה גם לא גורם לך לראות טוב פחות. אם עיניים חומות היו נותנות יתרון אבולוציוני ברור, כמו למשל לגרום לאנשים לראות יותר טוב או את היכולת לראות לייזרים מהעיניים, אז יש מצב שזה היה נותן יתרון גדול לאנשים שיש להם עיניים חומות ואז יכול להיות שהאנשים שיש להם עיניים ירוקות היו נכחדים בסופו של דבר. אם זה היה להפך, אם עיניים חומות היו חיסרון, אז יכול להיות שהאנשים שיש להם עיניים חומות היו נכחדים בסופו של דבר ואז לכל בני האדם היו עיניים ירוקות. אבל זה לא זה ולא זה. זה לא יתרון, זה לא חיסרון ולכן זה פשוט שם. סתם. זה לא באמת משנה שום דבר. אז למה לגברים יש פטמות? למה לא? כי זה לא מפריע. אילו היינו חיים בסביבת המחיה של צבתן הפטמות הסיבירי, שהוא חיית טרף מסוכנת, אוכלת אדם שמתנפלת לאנשים על הפטמות שלהם, זה היה כמובן מסכן את מי שיש לו פטמות ונותן ערך הישרדותי למי שאין לו פטמות, ולכן יכול להיות שפטמות של גברים היו נעלמות. אבל מכיוון שצבתן הפטמות הסיבירי לא קיים, אלא רק משהו שהמצאתי, אין שום חיסרון בזה שיש לך פטמות. זה לא דורש משאבים מהגוף, זה לא כבד, זה לא עולה כסף, העובדה שיש לך פטמות לא פוגעת בשום צורה בסיכויי ההישרדות שלך. היא גם לא עוזרת, אז מה? זה לא מועיל, זה לא מזיק, ולכן זה פשוט נשאר.

לכן השאלה בשביל מה יש לגברים פטמות היא השאלה הלא נכונה, כי כשאתם שואלים בשביל מה, אתם מניחים שיש בשביל מה לכל איבר בגוף, שיש תכלית לכל דבר בגוף שלנו ואין! אנחנו לא איזה יצירה מושלמת ששום דבר בה לא מקרי. אנחנו בסך הכל עבודה בתהליך, משהו שנוצר במיליארדי שנים של אבולוציה, כולל כל מיני שיגעונות שחטפנו באופן אקראי בדרך. השאלה בשביל מה מניחה שאנחנו מושלמים, אבל זה לא ככה, אנחנו לא מושלמים ובהחלט יש לנו איברים בגוף שאין להם תכלית. אתם צריכים את תנוך האוזן למשהו? בשביל מה זה טוב? זה ידית? לא, זה לא טוב לכלום, זה סתם שם. עצם הזנב אתם צריכים? לא. שיני בינה אתם צריכים? לא. אבל אולי יש לכם כאלה. תוספתן זה טוב למשהו? לא. הדבר היחיד שתוספתן יכול לתת לכם זה דלקת תוספתן. אפשר לחיות טוב מאוד בלעדיו והרבה אנשים עוברים ניתוח לכריתת התוספתן ואין להם שום בעיה עם זה. לכל הדברים האלה קוראים איברים שרידיים, כלומר איברים שאין להם כבר תפקיד. הם פשוט נשארו משלב מוקדם יותר באבולוציה. פעם הם היו טובים למשהו אבל התכלית שלהם כבר לא רלוונטית, הם נשארו לנו בגנים פשוט כי הם לא מפריעים מספיק כדי להיפטר מהם. ומבין כל האיברים האלה יש אחד שמטריד אותי במיוחד אבל משום מה עליו אף אחד אף פעם לא שואל. אז עכשיו אני אשאל את השאלה. למה יש לגברים וגם לנשים אצבעות ברגליים?

תסתכלו על כפות הרגליים שלכם. לא בהכרח ברגע זה, בעיקר אם אתם בתחבורה ציבורית או משהו, אל תחלצו נעליים פתאום, רחמנות על האנשים שמסביבכם. אבל כשיש לכם הזדמנות, תסתכלו על כפות הרגליים שלכם. מה זה? מה הקטע? זה איבר ביזארי. יש לכם כף רגל בעיצוב נחמד, שטוח, סטנדרטי ופתאום הבליטות הקטנות והמיותרות האלה, בום בום בום בום בום בקצה. מה יש לכם לעשות איתן? אתם לא יכולים להרים דברים באמצעות אצבעות הרגליים. אתם לא יכולים להשתמש באצבעות הרגליים כדי לכתוב או כדי לבשל. אתם לא יכולים לשלוט בהן בנפרד אפילו. תנסו להזיז את אחת מהאצבעות הקטנות בלי להזיז את האחרות, אתם לא יכולים. אז למה אתם צריכים ארבע כאלה? כלומר אני רוצה להבהיר, זה לא שאני אומר שצריך לכרות את אצבעות הרגליים. אנחנו צריכים כנראה את הקטע הזה של הרגל ואנחנו משתמשים בהם בשביל לעזור לשמור על שיווי משקל בזמן הליכה, אוקיי, אבל אנחנו משתמשים בכל הארבע ביחד. כלומר אפשר להגיד זה לא האצבעות שמיותרות, זה הרווחים בין האצבעות שמיותרים. מה בדיוק התפקיד של הרווחים בין האצבעות ברגליים חוץ מלצבור ג'יפה? אין, אין תפקיד כזה, ואני יכול להוכיח את זה בניסוי. אילו היינו רוצה לבדוק האם אצבעות רגליים זה דבר שימושי או שלא, הייתי עושה ניסוי אכזרי. הייתי מבקש מתנדבים שישתתפו בניסוי והם ייאלצו להסתובב ימים שלמים או לא, שנים, עם מכשיר שמנטרל את האצבעות ברגליים, הוא גורם לאצבעות הרגליים להיות לגמרי לא אפקטיביות בתור איברים נפרדים, הוא הופך את כף הרגל לכאילו גוף אחד בלי אצבעות. טוב, הם לא היו צריכים להסתובב עם הדבר הזה על הרגל 24/7, אני לא אכזרי עד כדי כך, אז הם היו יכולים להוריד את זה בלילה או כשהם מגיעים הביתה, אבל כל זמן שהם מסתובבים בחוץ במשך היום הם היו עם המכשיר הזה על הרגל. ואז היינו בודקים עד כמה זה פגע בתפקוד של הרגליים של האנשים האלה. כמובן שאף אחד לא עשה דבר אכזרי כזה באמת, כי לא צריך, כי אנחנו עושים את זה ממילא. למכשיר הזה קוראים נעל. רוב האנשים מסתובבים עם נעליים ונעליים זה דבר שמנטרל את האפשרות להשתמש באצבעות הרגליים בתור איברים נפרדים. זה הופך את כל כף הרגל לכאילו איבר אחד. זה גורם לכם ללכת פחות טוב? לרוץ פחות מהר? לעשות משהו פחות טוב? לא! אנשים מסתדרים טוב מאוד עם הדבר שמנטרל להם לגמרי את אצבעות הרגליים. מסקנה - לא צריך אותן. פשוט אין סיבה שהן יהיו שם. עכשיו אתם יכולים להגיד 'בסדר, אבל אצבעות רגליים אז זה כמו פטמות של גברים, זה לא מועיל אבל זה גם לא מזיק'. את זה תנסו להגיד אחרי שדפקתם את הזרת של הרגל בפינה של השולחן! אז תגידו לי שזה לא גורם נזק. אני אכריז על זה עכשיו קבל עם ועדה, אצבעות רגליים זה דבר אידיוטי. זה כואב, זה מיותר, לא צריך את זה. אבל זה מתברר לא מעניין אף אחד, לא, כולם רוצים לדעת על פטמות של גברים.

אז זאת השאלה הטובה יותר, למה יש לנו אצבעות ברגליים? כי היינו פעם קופים. למעשה זה לא מדויק. המשפט הזה 'בני אדם היו פעם קופים' זה משהו שאתם בטח שומעים הרבה אבל זה לא באמת נכון. המשפט הנכון הוא לבני האדם ולקופים יש אב קדמון משותף. כלומר לא, זה לא שסבא שלי היה קוף, אבל סבא של סבא של סבא של סבא של סבא של סבא של סבא שלנו היה גם הסבא של הסבא של הסבא של הסבא של השימפנזה. כלומר אנחנו קרובי משפחה. האב הקדמון המשותף הזה לא היה קוף, כלומר הוא לא היה שימפנזה, הוא לא היה בבון, הוא לא היה מקוק, הוא לא היה אורנגאוטן, הוא לא היה שום מין של קוף שאנחנו מכירים היום. אבל כן, הוא היה חיה שאם הייתם רואים אותה היום הייתם אומרים זה קוף. הוא נראה פחות או יותר כמו קוף. הסבא הזה חי על עצים, כמו הקופים של היום, ולכן היו לו כפות רגליים שמתאימות לעצים, עם אצבעות ארוכות ובוהן ארוכה שמופרדת מהאצבעות האחרות ונמצאת מולן, ככה שקל להם מאוד להחזיק דברים עם כפות הרגליים. קופים יכולים לצחצח שיניים כשהם מחזיקים את המברשת בכף רגל, כלומר אם קופים היו מצחצחים שיניים והם לא. אבל זה מצוין כדי להתנדנד על ענפים. עכשיו בשלב כלשהו הצאצאים של הסבא של הסבא של הסבא קוף הזה התפצלו. חלק מהם ירדו מהעצים. הם בילו פחות ופחות זמן על העצים ויותר זמן על הרצפה. וכשאתה מבלה על הרצפה היכולת להחזיק דברים עם כף הרגל היא פחות חשובה, אבל יש יכולת אחרת שיותר חשובה לך - לרוץ. לרוץ ולרדוף אחרי ארוחת הערב שלך או לברוח מנמרים שרוצים להפוך אותך לארוחת הערב שלהם, זה יותר חשוב מלדעת להתנדנד על עץ. כפות הרגליים של קוף הן מצוינות לעצים אבל הן לא כאלה טובות לריצה ולכן מבין הקופים המוזרים האלה שירדו מהעץ, אלה שכפות הרגליים שלהם היו פחות מתאימות לריצה נטו להיעלם. אלה ששרדו היו אלה שכפות הרגליים שלהם לאט לאט הפכו למתאימות יותר להליכה ולריצה. בינתיים אלה שבכלל נשארו על העץ נשארו עם אותן כפות רגליים שמתאימות לטיפוס על עצים. עכשיו מאז עברו כמה מיליוני שנים, אבל כף הרגל לא השתנתה בבת אחת אלא בהדרגה ואנחנו עדיין באמצע השינוי. אצבעות הרגליים שלנו בשלב הזה הן מיותרות לגמרי, הן פשוט שארית שנשארה לנו מסבא קוף. ויכול להיות שאם היינו נותנים לאבולוציה עוד איזה שניים שלושה מיליוני שנים הן היו נעלמות לגמרי, פשוט נבלעות בתוך הרגל. יש חיות שזה באמת קרה להן. פילים למשל. ראיתם פעם אצבע של פיל? לא, אתם לא ראיתם כי לפילים אין אצבעות. כל כף הרגל שלהם היא גוש אחד. אבל מה שיש להם זה ציפורניים. יש להם ארבע ציפורניים על אותה רגל שזה מוזר. זה פשוט בגלל שהציפורניים האלה הן שרידים של התקופה שהיו להם אצבעות. אם מסתכלים על שלד של פיל רואים שבעצם בתוך הרגל יש לו אצבעות, יש לו עדיין עצמות של ארבע אצבעות נפרדות הן פשוט כולן מכוסות בעור ושרירים מסביב. פילים למעשה הולכים על קצות האצבעות. רק שבשלב מוקדם יותר באבולוציה שלהם הם לא היו צריכים את האצבעות שלהם ולכן כולם התאחדו. ואולי יום אחד גם אנחנו נגיע לשלב האבולוציוני הזה שנהיה מתקדמים כמו פילים.

אז מה הייתה השאלה? למה לגברים יש פטמות? התשובה היא אף אחד לא מושלם. זאת הייתה התשובה, אבל זה לא הסוף, כי אחרי ההפסקה אני אספר לכם על עוד שריד אבולוציוני שיש לכם בגוף שאותו אתם הפעלתם בדיוק עכשיו.

יש עוד דוגמה טובה לאיבר שרידי, כלומר משהו בגוף שלנו שקיבלנו בירושה מאבות אבותינו למרות שכבר אין לנו מה לעשות איתו, שנמצא באוזן שלכם. מסביב לאוזן שלכם יותר נכון. יש לכם שרירים מסביב לאוזניים, שלושה שרירים - קדמי, אחורי ועליון. והשרירים האלה מיותרים כי הם לא מזיזים את האוזן שלכם. או לכל היותר מזיזים אותה ממש מעט. בטח יש לכם את החבר הזה שיודע את הטריק של להזיז את האוזן, נהדר, קורע במסיבות. אבל האוזן לא באמת זזה הרבה, זה כמה מילימטרים לכל היותר. זה לא שאתם שומעים יותר טוב בזכות התנועה הזאת. אז השרירים האלה הם מיותרים. אבל אם תסתכלו על חיות אחרות - חתולים, סוסים, הרבה יונקים אחרים - הם כן יכולים להשתמש באותם שרירים כדי להזיז את האוזניים שלהם בכל כיוון, קדימה, אחורה, כדי לכוון אותן למקור הרעש, לשמוע יותר טוב. אם תעמדו מאחורי חתול וקצת בצד שמאל ותשמיעו רעש פתאומי - פסססס - אתם תוכלו לראות את האוזן שלו פונה אחורה אליכם. כלומר אם זה חתול רגוע. אם זה גור ותעשו מאחוריו רעש פתאומי מה שיקרה זה שהוא יקפוץ לגובה של חצי מטר ואז ירוץ במעגלים חמש פעמים ויעלה על הקיר וייעלם במהירות מאך 12 לכיוון הדבר השביר ביותר הקרוב. עכשיו מה יקרה אם תעשו אותו דבר לבן אדם? תעמדו מאחורי בן אדם וקצת בצד שמאל ותעשו רעש. מה שיקרה זה שום דבר מיוחד. אבל היה מחקר שבו מדדו באלקטרודות את הפעילות בשרירים האלה, שרירי האוזן, וגילו שכשמשמיעים רעש פתאומי בכיוון מסוים האוזן מנסה לפנות לכיוון הזה. שיש רעש פתאומי המוח עדיין באינסטינקט מפעיל את השרירים שאמורים להזיז את האוזן לכיוון הנכון למרות שהשרירים האלה לא עושים שום דבר ולא עשו שום דבר כבר מיליוני שנים. לא רק השרירים האלה הם איבר שרידי שכבר מיותר, אלא גם ההתנהגות הזאת, הרפלקס הזה בראש. גם הוא נשאר לנו מיליוני שנים מכשהיינו חיות אחרות לגמרי, למרות שגם זה כבר לא טוב לשום דבר. מתברר שירשנו מאבות אבותינו הרבה שטויות. זאת הייתה התשובה. אם אתם רוצים לשלוח לי עוד שאלות, כאלה שלא עוסקות בפטמות של גברים, אתם יכולים לעשות את זה ב-doronfischler.com ועל אירועים והרצאות שלי אתם יכולים להתעדכן בעמוד הפייסבוק 'דורון פישלר נגד העולם'. ערך את הסאונד בפרק המקורי דור קומט המיתולוגי. עורכת סאונד לגרסה העדכנית שלי נוי המיתולוגית גם. ובצוות רשת עושים היסטוריה - דני טימור המנהל העסקי, אביב שם טוב סמנכ"ל תפעול, ועמית חזזי מכירות וגם הילה שמש ושלי גואטה. תודה לדורון פישלר מהעבר, אני דורון פישלר מההווה. בסוף יהיה נורמלי. ביי. ואני לא נכנסתי פה אפילו לכל העניינים בתלמוד על זה שמרדכי היניק את אסתר.</p>
                </div>
            </article>
            
            <article class="paragraph speaker-Jingle">
                <div class="paragraph-meta">
                    <span class="speaker-name">Jingle</span>
                    <span class="timestamp">29:21</span>
                </div>
                <div class="content">
                    <p>לפודקאסטים נוספים של רשת עושים היסטוריה ולהצטרפות לרשימת התפוצה של התוכנית בדואר האלקטרוני, בקרו ב-osinhistory.com או הורידו את אפליקציית עושים היסטוריה מחנות האפליקציות של אנדרואיד.</p>
                </div>
            </article>
            
        </div>
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>