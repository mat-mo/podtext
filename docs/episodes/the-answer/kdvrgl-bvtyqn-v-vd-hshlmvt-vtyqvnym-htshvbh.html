<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>כדורגל בותיקן ועוד השלמות ותיקונים [התשובה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>כדורגל בותיקן ועוד השלמות ותיקונים [התשובה]</h1>
        <div class="meta-row">
            <span class="meta-date">פורסם ב: 23 בספטמבר 2021</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="transcript-container" id="transcript">
        
            <article class="paragraph speaker-Narrator">
                <div class="paragraph-meta">
                    <span class="speaker-name">Narrator</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של 'מה ההבדל בין חלב', אלא חידות שגורמות לכם לבהות בתקרה ולמלמל 'רגע, אבל אם הוא עשה ככה...'. תקשיבו לזה. יש עשרה חדרים, בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן. ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מעשרה השובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזו דלת כל אחד מהם פירק. השאלה היא, בסוף הלילה הזה, מה המספר המקסימלי של דלתות שיכולות להיות במחסן?</p>
                </div>
            </article>
            
            <article class="paragraph speaker-Narrator">
                <div class="paragraph-meta">
                    <span class="speaker-name">Narrator</span>
                    <span class="timestamp">01:12</span>
                </div>
                <div class="content">
                    <p>במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שמתחרות באולימפיאדות הבינלאומיות בכימיה, פיזיקה, מתמטיקה, ביולוגיה, מדעי המחשב, סייבר ובינה מלאכותית. אליהן יכולות להתמיין תלמידות ותלמידים מכיתה ט' עד יא'. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים 'נבחרות ישראל במדעים', בודקים מתי זה קורה ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקיפ בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">02:48</span>
                </div>
                <div class="content">
                    <p>היי, אני דורון פישלר ואני בחופש. מה זה אומר? זה אומר שאני לא מחפש בארכיונים של עיתונות ואני לא מתחקר אנשים על שירים שהם שמעו בילדות ואני לא קורא מאמרים אזוטריים בוויקיפדיה. בעצם על מי אני עובד, אני כן עושה את הדברים האלה, אבל אני עושה את זה בזמני החופשי, זאת הנקודה. אני לא עובד על פרק. שידורי 'התשובה' הרגילים יחזרו בקרוב. בינתיים, שלא תשתעממו, יש דבר שהייתי אמור לעשות כבר ממש מזמן וכל הזמן נדחה בגלל סיבות, שזה פרק השלמות ותיקונים. היו הרבה פרקים מאז פרק השלמות ותיקונים האחרון, וכרגיל, יש הרבה עובדות וככל שאני מתאמץ אני טועה לפעמים, לפעמים בלהגיד משהו לא נכון ולפעמים בלא להגיד משהו שהוא פשוט כזה מגניב שזה רשלני לא להגיד אותו. ואחרי כל פרק אנשים שולחים לי תיקונים והשלמות, ולפעמים הם מועילים ולפעמים לא. הרבה פעמים אנשים פשוט אומרים 'איך שכחת להגיד את פרט מידע כלשהו שהם יודעים', ובמרבה מקרים לא שכחתי, פשוט יש אורך מוגבל לפרק. פרק לא כולל את כל המידע הקיים מכל סוג על איזשהו נושא כי אז הוא היה משעמם, צריך לחתוך טיפה דברים החוצה. ועדיין, בהחלט קורה שאנשים אומרים לי דברים שפשוט היו חייבים להיות בפרק, כי איך יכול להיות שלא?</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">04:30</span>
                </div>
                <div class="content">
                    <p>עוד דבר שקורה לפעמים זה שסיפור שסיפרתי פעם פשוט מתעדכן באופן בלתי צפוי. למשל, יש עדכון מטורף בפרשת תמאם שוד, או יותר נכון היה במאי האחרון, מאי 2021. אחרי שנים של בקשות וחקירות וביורוקרטיה, קיבלו את כל האישורים הנחוצים והגופה של האיש הלא ידוע שנמצא מת בסומרטון פארק הוצאה מהקבר ועברה לבדיקות DNA. עכשיו, קודם כל אם אין לכם שום מושג על מה אני מדבר, אז כדאי לכם לשמוע את הפרק 'תמאם שוד'. זה פרק שעד היום אני מקבל עליו תגובות בתור אחד הפרקים הכי מעניינים שהיו בפודקאסט, ובצדק, כי פשוט הסיפור הזה הוא מאוד מעניין. ואם כן שמעתם את הפרק הזה, אז בטח אתם כן מתעניינים בעניין הזה. כשפרסמתי את העובדה הזאת בפייסבוק, הידיעה הזאת על זה שהוציאו את הגופה, זה קיבל מספר לייקים יותר גדול מכל דבר אחר שפרסמתי אי פעם, כולל פרקים חדשים של התשובה. כלומר, אנשים ממש רוצים שתהיה תשובה למסתורין הזה. הבעיה היא שמאז שזה קרה, מאז שהוציאו את הגופה, לא התפרסמו על זה שום ידיעות אחרות. אני לא יודע בדיוק למה, אבל הבהירו מראש - זה תהליך שלוקח זמן. זה בכלל לא בטוח שימצאו DNA במצב טוב מבן אדם שמת לפני 70 שנה, וגם אם כן, זה לוקח זמן, ייקח זמן עד שנקבל תשובות, אם בכלל. אבל אולי, יכול להיות שיהיו ידיעות חדשות בעניין הזה. אם זה יקרה אני מבטיח להוציא מבזק מיוחד של עדכונים בפרשת הרצח מ-1948. אז את זה חייבים לדעת.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">06:17</span>
                </div>
                <div class="content">
                    <p>אבל חוץ מזה, יש עוד כמה דברים שאני רוצה לספר. אני הולך לדבר פה על הפרקים: 'האם אירופה יבשת', 'למה האירופאים כבשו את העולם', 'מה רע ב-666', 'לאן הולכות אוניות כדי למות', 'איפה המוח של איינשטיין' ו'למה המיקרוגל לא מקרר'. אם לא שמעתם את הפרקים האלה אז כדאי לכם לשמוע אותם קודם, אחר כך, תעשו מה שאתם רוצים, אני בחופש, מה אכפת לי. יאללה, אנחנו תכף נתחיל.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">06:36</span>
                </div>
                <div class="content">
                    <p>אוקיי, אז הפרק על למה המיקרוגל לא מקרר. זה פרק ששודר פעמיים, בזמן האחרון הוצאנו שידור מעודכן שלו עם תיקון לבעיה שהייתה בו בפעם הקודמת. אבל מאז, בפעם השנייה, הוא קיבל עוד כמה תגובות ועוד כמה תוספות מעניינות. אחד מהם זה דבר שכמה אנשים אמרו לי, אופיר וטל, שניהם סיפרו לי על זה וזה מעניין. ככה, מה שאני אמרתי שם זה שלמעשה לקרר זה בלתי אפשרי. אין מכונה שמקררת. אנחנו יודעים לחמם ואנחנו יודעים להעביר חום ממקום אחד למקום אחר, אבל אנחנו לא באמת יודעים ליצור קור, בטח שלא ליצור קור באמצעות קרינה. והם אמרו לי שזה לא לחלוטין מדויק משום שיש טכנית שיטה ליצור קור באמצעות קרינה - קירור לייזר.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">07:31</span>
                </div>
                <div class="content">
                    <p>עכשיו, האופן שבו קירור לייזר עובד הוא גם גאוני וגם מאוד קשה להסביר אותו. והנושא הזה, אני כבר אמרתי כמה פעמים שאני משתדל לא לגעת בו כבר בגלל שנורא קשה להסביר את הדברים האלה, אבל אני אנסה בכל זאת, בתור ממש ממש לא מומחה בנושא הזה, להסביר איך העסק הזה עובד. בטח גם זה לא יהיה לחלוטין נכון אבל אל תקנו אותי על כל דבר, בסדר? ככה, החום של אטום זה פשוט כמה מהר האטום זז. אם הוא זז מהר אנחנו נרגיש אותו בתור חם, אם הוא זז לאט הוא קר. לקרר אותו זה אומר להאט אותו. איך מאטים אטום? דרך אחת לעשות את זה זה אם יורים פוטונים מרוכזים על אטום בתדר מסוים. לירות פוטונים מרוכזים זה לייזר, זאת אומרת, קרן לייזר זה קרן אור מרוכזת. אם יורים את זה עליו בתדר מסוים זה יכול להשפיע עליו. זאת אומרת, זה קצת כאילו שזרקתם כדור קטן על כדור גדול והזזתם אותו. זה לא באמת כזה פשוט אבל לצורך ההשפעה של זה זה די דומה.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">08:41</span>
                </div>
                <div class="content">
                    <p>עכשיו, מה שמעניין זה שהאטומים יכולים להרגיש רק תדרים מאוד מאוד מסוימים. זאת אומרת, תדרים מסוימים של אור יכולים להשפיע על המהירות שלהם, אחרים פשוט עוברים דרכם ולא עושים להם כלום. למה זה משנה? בגלל שאם מכוונים בדיוק את התדר המסוים שהאטומים יכולים להרגיש, אז אם הם נעים בכיוון שממנו מגיע הלייזר, אז הוא באמת ישפיע עליהם וזה יאט אותם. אבל אם הם נעים בכיוון השני, אז התדר מהזווית שלהם יהיה קצת יותר גדול ולכן יפסיקו להרגיש אותו. בעצם יש לנו דרך שבה אנחנו יכולים להאט אטומים שמתקרבים אלינו, אבל לא להאיץ אותם בכיוון השני. עכשיו מה קורה אם לוקחים אטום וזורקים עליו לייזר כזה מכיוון אחד ואותו אחד גם מהכיוון השני? אז אנחנו גורמים לזה שהוא לא יכול לזוז לכיוון אחד וגם לא בכיוון השני. ואם מוסיפים עוד כמה כאלה בעוד כמה כיוונים, זאת אומרת שישה כאלה בכמה כיוונים שונים, יוצא שהוא בסופו של דבר לא יכול לזוז בכלל. הוא פשוט עוצר. או הכי קרוב לעצור, אי אפשר לעצור אותם לחלוטין, אבל אפשר להביא אותם למצב שכמעט שהם לא זזים, מה שאומר שהאטומים האלה מגיעים למצב של הכי קרוב להכי קר שיכול להיות שיש, למעין שברירון קטן של מעלה מעל האפס המוחלט. זה הדבר הכי קר שיכול להיות ביקום.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">11:28</span>
                </div>
                <div class="content">
                    <p>אז מה זה אומר? שכן, יש מכונה שיכולה לקרר דברים, לקרר אטומים אמנם, אבל להביא משהו לכמעט האפס המוחלט זה בהחלט לקרר אותו. מצד שני, האם אנחנו יכולים לקרר ככה פחית קולה? לא. זה עובד על אטומים בודדים. פחית קולה היא קצת גדולה מדי בשביל זה. וחוץ מזה, אני די משוכנע שהמכשירים שמפעילים את כל הלייזרים האלה הם פולטים חום כמו כל מכשיר אחר בעולם ולכן למרות שיש כמה אטומים בעולם שקוררו כמעט לאפס המוחלט, בסך הכל מבחינת ההשפעה שלהם על היקום, כל המערכת הזאת מחממת ולא מקררת. וככה האנטרופיה עדיין ממשיכה אל סוף היקום וכל זה. חוץ מזה, עם כל הדיבורים האלה על תדרים אני מתחיל להרגיש כמו למזק. נקסט.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">12:22</span>
                </div>
                <div class="content">
                    <p>בפרק 'לאן אוניות הולכות כדי למות' אני טענתי שכמעט כל דבר שנמצא בסביבה שלכם הגיע אליכם בקונטיינרים על אוניות, כולל מכוניות. ולכן מיד הרבה מאוד אנשים תיקנו אותי שזה לא נכון. כלומר כן, זה נכון שאפשר להעביר מכוניות בקונטיינרים ופעם באמת עשו את זה הרבה, אבל היום עושים את זה פחות. היום רוב המכוניות כשמשיטים אותן באוקיינוסים לא משיטים אותן בקונטיינרים אלא באוניות מיוחדות לזה - אוניות להעברת מכוניות, שבניגוד לרוב האוניות אין להן מנופים שטוענים אותן מלמעלה, אלא פשוט פותחים פתח, יש כביש גישה ומכוניות נוסעות פנימה. אז אם אוניית נופש זה מלון ענק ששט, אז האוניות האלה הן חניון ענק ששט. להיות בתוך אחת כזאת זה נראה כמו חניון תת קרקעי של קניון או משהו עם מעברים לקומה מעל, קומה מתחת וכל זה, רק שהכל עשוי ממתכת. באנגלית קוראים לזה אוניות 'Roll-on/Roll-off', או בקיצור RORO, שזה חמוד נורא. RORO. כאילו, אני מת על זה שדברים ענקיים וזה מקבלים כינויים כאלה. ואתם רואים את מפלצת המתכת הזאת ששוקלת אלפי טונות? קוראים לה RORO. אווו...</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">13:48</span>
                </div>
                <div class="content">
                    <p>בעניין המוח של איינשטיין כמה דברים. הפרק הזה עסק גם בהיסטוריה וגם בביולוגיה, ובהתאם קיבלתי עליו תגובות מכמה אנשים שמבינים עניין. קודם כל, גליה, שהיא דוקטורנטית לנוירוביולוגיה, ביקשה לתקן מילה לא נכונה שהייתה בפרק. אני אמרתי שם שאחד המחקרים על המוח של איינשטיין מצא שהיחס בין הגלואונים לנוירונים אצלו היה גבוה יחסית, וזה לא נכון. זה פשוט כי גלואונים הם לא דבר, לפחות לא דבר שקשור לתאי מוח. גלואון זה איזשהו חלקיק קוונטי קטן מאוד. מה שהתכוונתי זה תאי גלייה, אני חושב שככה אומרים את זה, שזה סוג של תא במוח, תאים תומכים שעושים כל מיני דברים במוח. יש כל מיני סוגים של תאים כאלה, ואיכשהו היה לי במוח שתאי גלייה ברבים זה גלואונים, אבל הם לא, הם תאי גלייה, כל אחד מהם.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">14:52</span>
                </div>
                <div class="content">
                    <p>את אותו תיקון שלח לי גם דוד, דוד מדר, ולא רק את התיקון הזה אלא גם הרבה תיקונים אחרים עם כל מיני פרטים קטנים. מתברר שהבן אדם הזה מבין בביוגרפיה של איינשטיין, והסיבה שהוא מבין את זה זה שהוא תרגם את הביוגרפיה של איינשטיין. קוראים לזה 'איינשטיין: חייו והיקום שלו' מאת וולטר אייזקסון. דוד תרגם את זה והוא מאוד מאוד מדייק בפרטים. בין השאר הוא תיקן אותי שהמפרצת שאיינשטיין מת ממנה לא הייתה בחזה אלא באבי העורקים הבטני, שזה משמעותי, איי גס. חוץ מזה הוסיף שהטענה שרופא העיניים של איינשטיין עבר בסביבה ואיכשהו לקח את העיניים של איינשטיין ומחזיק אותם עד היום בכספת בניו ג'רזי, היא מופיעה בביוגרפיה הזאת, במשפט אחד אמנם. לי הסיפור הזה עדיין נשמע מאוד מוזר אבל אני לא יודע, צריך ללכת לכספת ולבדוק.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">15:47</span>
                </div>
                <div class="content">
                    <p>ועוד דבר בקשר לאיינשטיין, וזה גם חשוב, זאת הודעה שקיבלתי מיעל. היא כתבה לי ככה: 'היי דורון, לא ידעתי איפה המוח של איינשטיין נמצא עד הפרק, אבל ידעתי איפה תבנית השיניים התותבות המקורית של איינשטיין נמצאת. אני נתקלת בה כמעט כל יום כשאני נכנסת לפקולטה לרפואת שיניים בעין כרם. היא מוצבת שם. הרבה פעמים עברתי לידה בלי לשים לב, רק לאחר כמה זמן טרחתי לקרוא את ההסברים ליד ונדהמתי. כתוב שם שלפני מספר שנים עשו סדר במחסני הספרייה הרפואית במקום וכמעט זרקו את התבנית, אבל מישהו שם לב שזה של איינשטיין ומאז הם מוצבים שם'.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">16:29</span>
                </div>
                <div class="content">
                    <p>כן, אז העיניים של איינשטיין נמצאות לכאורה בניו ג'רזי, חלק מהמוח שלו נמצא בפילדלפיה, תבנית השיניים התותבות שלו נמצאת בירושלים, ואם נמשיך ככה אפשר יהיה באיזשהו מסע דילוגים כלל עולמי להתקין לנו איזשהו איינשטיין שלם. כמעט.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">16:47</span>
                </div>
                <div class="content">
                    <p>בעניין 666. קודם כל, כשהקלטתי את הפרק הזה אז כמובן הבאתי על עצמי את זה שכל פעם שמישהו ייתקל ברצף של שישיות הוא פשוט ישלח אותם אליי. אני יודע, אשמתי, אבל יש כמה דברים מעניינים, כמה בכל זאת דרכים מעניינות להגיע ל-666 שקיבלתי. גיא שלח לי שהוא שמע את הפרק בזמן שהוא נסע באוטו ובלי להגיע לסוף עדיין הוא חשב על משהו בעניין הגימטריה של 666. הוא חשב על השיר 'ערב בית כסלו' של ערן צור. זה שיש שם יום אסוני הוא יום ששוני ויום ששוני הוא יום אסוני וכל זה. קודם כל, אם אתם אלה ששומעים שירים בלי לשמוע אותם, אז אולי כדאי שתקשיבו למילים של השיר הזה פעם, משום שיש לו מילים אפלות, אפשר להגיד. השיר הזה מספר מישהו שאומר איך הוא הרג את עצמו והגיע לגיהנום. אלה המילים של השיר הזה, זה מתחיל ב'בערב בית כסלו טרפתי את נפשי', והוא מתאר שם איך הוא מגיע לגיהנום ויש שם יער אומללים, טופי נפשם בכפם הופכים שם לעצים. זה לקוח מהקומדיה האלוהית של דנטה. אז אוקיי, זה כבר קצת קודר.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">18:18</span>
                </div>
                <div class="content">
                    <p>עכשיו, מה שגיא שם לב אליו זה שהמשפט הזה 'יום ששוני הוא יום אסוני ויום אסוני הוא יום ששוני', 'ששוני' בגימטריה זה 666. ובהתחשב בזה שהשיר מספר את הסיפור הזה מישהו שנמצא בגיהנום, זה מעלה שאלה שאולי זה לא לחלוטין מקרי. עכשיו היה אפשר לשאול את ערן צור בקשר לזה, אבל השורה הזאת היא לא של ערן צור משום ש'יום ששוני הוא יום אסוני' זה שורה שהוא מצטט מאיבן גבירול, הוא כתב את זה. האם איבן גבירול חשב על זה? אני לא יודע, אבל זה מעניין.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">19:07</span>
                </div>
                <div class="content">
                    <p>עוד דבר בקשר ל-666. אני הזכרתי שם את תל מגידו, או כמו שקוראים לו באנגלית - ארמגדון, שנמצא ליד עפולה, לא ליד חדרה. היה איזה קטע שאני אמרתי בטעות חדרה, זה לא, זה נמצא ליד עפולה. אבל מה שעוד יותר מעניין זה אם אתם רוצים להגיע לתל מגידו, איך תגיעו לשם? אתם תסעו בכביש 6 קודם כל, ואז בשלב כלשהו אתם תצטרכו לסטות מהכביש הזה ולהגיע לתל דרך כביש 66. כן. יפה, הא? עכשיו נכון שזה קצת מתעלם מהעובדה שאתם לא תוכלו לעשות את זה ישירות מ-6 ל-66 אלא צריך לעבור קודם דרך כביש 70 או דרך כביש 65, תלוי מאיפה אתם מגיעים, אבל למה להרוס? זה יפה. כדי להגיע לארמגדון צריך לעבור ב-6-6-6.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">20:13</span>
                </div>
                <div class="content">
                    <p>טוב, זה באמת עניין קצת לאנשים שזוכרים הרבה כי זה שילוב של שני פרקים בעצם. מה שאמרתי על תרנגול הודו, הפרק על תרנגול הודו, למה תרנגול הודו קיבל את השם המוזר תרנגול הודו או כל מיני שמות מוזרים אחרים, והסיפור על האם אירופה זאת יבשת. השאלה כאן היא על תירס. בפרק על למה אירופה זאת יבשת דיברתי בין השאר על בני נוח והזכרתי שלאחד הבנים של יפת קוראים תירס, שזה שם מצחיק, הא הא, זה כמו הדבר הזה שאוכלים, שעושים ממנו פופקורן וכאלה, נכון? לא קשור לפופקורן, זה פרק אחר. אז ככה, זה לא מקרי. יש סיבה שלתירס קוראים תירס וכן, זה כן על אזור גיאוגרפי. אני אסביר. אמרתי הצאצאים של יפת לפי המסורת התיישבו באירופה. תירס התיישב בטורקיה. ולכן תירס בעברית עתיקה היה פשוט הכינוי של טורקיה. איך זה קשור לתירס? בארץ ישראל ובאירופה לא היה תירס. תירס המוצא שלו הוא מאמריקה. כלומר היה צריך לחכות לגילוי אמריקה כדי שאנשים ידעו בכלל מה זה. וגם אז לא הכל מתאים לגידול תירס. רוב אירופה קצת קרה בשביל תירס ולכן המקום הראשון באירופה שבו גידלו תירס, או שזה בכלל אסיה, אני לא יודע, ווטאבר, המקום הראשון באירו-אסיה או ווטאבר שגידלו בו תירס היה טורקיה. זאת הנקודה. ולכן בעברית הדבר הזה, הסוג החדש הזה של הדגן קיבל את השם דגן טורקי, או במילים אחרות - דגן תירס. ביידיש קוראים לזה חיטה טורקית. ובדיוק כמו במקרה של תרנגול הודו, זה לא באמת הגיע מטורקיה, זה לא, זה הגיע מאמריקה, אבל אנשים הביאו אותו, ייבאו אותו מטורקיה אז קראו לזה משהו טורקי, דגן טורקי, כלומר דגן תירס ולאורך הזמן זה פשוט איבד את המילה דגן וזה נשאר פשוט תירס. זה בדיוק אותו הסיפור כמו התרנגול הודו, אבל זאת הסיבה שקוראים לתירס תירס. זה על שם הנכד של נוח. כן, זה מוזר.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">22:57</span>
                </div>
                <div class="content">
                    <p>כן, באופן כללי אני דיברתי די הרבה על אירופה, היו לי כמה פרקים על אירופה. בפרק על למה האירופאים כבשו את העולם אני אמרתי שבלגיה כבשה בין השאר את קונגו שגדולה ממנה, כלומר קונגו גדולה מבלגיה פי שמונה. ומתן תיקן אותי שזה לחלוטין לא נכון. קונגו לא גדולה מבלגיה פי שמונה, היא גדולה ממנה פי 77 בערך. אז תודה על התיקון הזה. אבל אם כבר אנחנו ממשיכים לדבר על אירופה, אז יש עוד קטע מעניין שאני צריך לספר לכם עליו, זה בעניין כדורגל. אבל בואו נשאיר את זה לסוף. אוקיי, עוד הפסקה קטנה ותכף אנחנו חוזרים עם קבוצת הכדורגל של הוותיקן.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">23:44</span>
                </div>
                <div class="content">
                    <p>בפרק שדיבר על האם אירופה היא יבשת אני דיברתי בין השאר על קבוצות כדורגל. ואמרתי שלכל המדינות באירופה יש קבוצת כדורגל לאומית שחברה באופ"א, כלומר יכולה להתחרות עם קבוצות לאומיות אחרות על היורו וכאלה, לכל המדינות חוץ מהוותיקן. אבל זה לא משנה כי ממילא האפיפיור לא משחק כדורגל, הא הא. זו הייתה קצת טעות מתברר. עכשיו, אני נורא מתנצל אבל איבדתי את השם של מי שסיפר לי על זה, באמת אני לא זוכר. מישהו שלח לי על זה הודעה אבל איבדתי את השם שלו באיזשהו מקום, אני סליחה, תודיע לי אני אעדכן את זה, אוקיי? אז הוא עדכן אותי בכמה דברים.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">24:28</span>
                </div>
                <div class="content">
                    <p>קודם כל, האפיפיור פרנסיסקוס אמנם לא משחק כדורגל כרגע, הוא בן 84 נכון להיום, אבל הוא חובב כדורגל לחלוטין. הוא במקור מארגנטינה כך שזה לא כזה מפתיע. הוא אוהב כדורגל. יש לו את הקבוצה שהוא אוהד, סן לורנצו, זאת קבוצה ארגנטינאית. היה איזה ריאיון איתו פעם שבו שאלו אותו האם מסי הוא אלוהים והוא הבהיר שלא. הוא רואה משחקים, הוא אוהב כדורגל.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">24:58</span>
                </div>
                <div class="content">
                    <p>אבל חוץ מזה, מה שיותר רלוונטי, לוותיקן כן יש קבוצת כדורגל לאומית. זה נכון אמנם שהיא לא חברה באופ"א או בפיפ"א ולכן היא לא משתתפת במשחקים בינלאומיים רשמיים, אבל כן, יש קבוצת כדורגל של הוותיקן, שזה מפתיע פשוט כי הוותיקן היא מדינה שיש בה בערך 850 אזרחים ורובם מאוד מאוד מבוגרים. מאיפה הם הביאו את המספיק אנשים בשביל לשחק כדורגל? העניין הוא כזה. הוותיקן, בכל מקום אתם יכולים לראות, היא המדינה הכי קטנה בעולם. כן, היא באופן רשמי מדינה, זה נכון. היא ישות מדינית מוכרת, היא מדינה ריבונית אבל מכל בחינה מעשית כמעט שאפשר לחשוב עליה הוותיקן היא לא באמת מדינה. זה מאוד מאוד מטעה שהיא נמצאת תמיד ברשימת המדינות בעולם כי זה מעוות את הסטטיסטיקות. ואני חושב שאם הסכמנו שאירופה היא לא באמת יבשת, אז אפשר גם להחליט שהוותיקן היא לא באמת מדינה. יותר משהואתיקן דומה למדינה היא דומה לתאגיד, לחברה שיש לה שטח מסוים. וללחברה הזאת יש הרבה עובדים. כלומר הרבה אנשים עובדים בוותיקן או בשביל הוותיקן ורובם לא גרים שם, הם לא אזרחים של המדינה. אז יש קבוצת כדורגל של הוותיקן לגברים, זאת קבוצה של עובדי הוותיקן שכימעט כולם לא גרים שם. יכול להיות שאחד מהם הוא באמת אזרח של הוותיקן, אבל זה משהו כמו הליגה למקומות עבודה. אז כן יש להם קבוצה, הם לא קבוצה מאוד טובה אבל היא קיימת. ולמרות שהיא לא חברה באופ"א, לכן הם לא מתמודדים על היורו או משהו, הם כן שיחקו לאורך השנים כל מיני משחקי ידידות, כולל כמה משחקים בינלאומיים מול נבחרות לאומיות אחרות, בעיקר מונקו. שזה אחת המדינות היחידות שהיא כל כך קטנה שזה פחות או יותר הוגן. הם לא ניצחו אף פעם, מה שמעלה ספקות בשאלה לצד מי אלוהים באמת בסיפור הזה, אבל אתם יודעים, העיקר ההשתתפות, נכון? ספורט וכל זה.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">27:07</span>
                </div>
                <div class="content">
                    <p>אבל עזבו את זה, מה שהפתעתי עוד יותר זה שלא רק שיש נבחרת לאומית לגברים של הוותיקן, יש נבחרת לאומית לכדורגל נשים של הוותיקן. זה מפתיע כי אני מודה אמנם שאני לא מבין הרבה בכדורגל, אבל עדיין, תקנו אותי אם אני טועה, אבל אני חשבתי שבשביל כדורגל נשים צריך לפחות שלושה דברים: א' כדור, ב' רגל וג' נשים. וכדורים ורגליים אני מאמין שיש להם, אבל יש נשים בוותיקן? אז כן, מתברר שיש. אני חשבתי שאין שם בכלל אבל זה לא נכון. מתברר שלפחות לפי הנתונים האחרונים, בוותיקן יש 32 אזרחיות. 32, שזה מדהים. כלומר אם נגיד את מארגנת מסיבה ומזמינה 15 חברות, אז אתן יכולות להתקשר להזמין פיצה ולהגיד 'חצי מהאזרחיות המדינה דורשות פיצה!'. עם זיתים. אז גם במקרה הזה נבחרת הוותיקן כוללת עובדות של הוותיקן שלא באמת גרות שם, אבל עדיין זו נבחרת רשמית. היא הוקמה ב-2019 ונקלעה לשערורייה פוליטית ב-2019. משום שהיא הייתה אמורה לשחק את המשחק הבינלאומי שלה נגד קבוצה מאוסטריה והם נסעו לאוסטריה וכל זה, ובזמן שניגנו את ההמנונים לפני המשחק, כמה מהשחקניות האוסטריות הרימו חולצות וחשפו שהיו כתובות להן על הבטן ועל הגב סיסמאות בעד הזכות להפלה ונגד הומופוביה והניפו דגלי גאווה מסביב. ואז הוותיקניות נעלבו וביטלו את המשחק. שאולי זה לא היה כזה מפתיע בגלל שבאו נגיד שמבחינת הייצוג הלהט"בי כדורגל נשים נחשב לתחום מאוד חזק אז יכול להיות שהקתולים הם לא יהיו סופר פופולריים אצלם.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">29:13</span>
                </div>
                <div class="content">
                    <p>אוקיי, בכל מקרה נבחרת הגברים של הוותיקן, היא שיחקה בין השאר משחק בינלאומי נגד סן מרינו. זה נגמר 0-0 במקרה שהייתם במתח. אבל זה הוביל אותי להסתכל על הנבחרת של סן מרינו שהיא סיפור מעניין בפני עצמו. כי בדיוק כמו הוותיקן, גם סן מרינו היא מדינה מאוד מאוד מאוד קטנה שנמצאת כולה בתוך איטליה. אבל לסן מרינו יש קבוצת כדורגל שבניגוד לוותיקן היא כן חברה באופ"א ולכן היא משחקת כל הזמן במוקדמות של טורנירים בינלאומיים. כאילו הם מנסים להגיע למונדיאל וליורו. בין 1990 ל-2021 הקבוצה של סן מרינו שיחקה בטורנירים בינלאומיים רשמיים, אם ספרתי נכון 149 משחקים שמתוכם היא ניצחה אפס. אז בואו נגיד שיש מקום לשיפור. אני לא בטוח שיש עוד קבוצה ששיחקה כל כך הרבה משחקים רשמיים בלי לנצח אף אחד. כמות האופטימיות שצריך בשביל לצאת למגרש בפעם ה-149 ולהגיד 'אולי... אולי הפעם'. היא שיחקה נגד ישראל אפילו פעמיים במוקדמות של יורו 2000, התוצאות היו 5-0 ו-8-0 לישראל. מצד שני, באולימפיאדת טוקיו סן מרינו זכתה פעם ראשונה במדליות, מדליות ברבים, שלוש מדליות, מה שנותן לה ממוצע של מדליה אחת לכל 11,000 איש. או במילים אחרות, מספר המדליות שלה למיליון איש הוא 88, כשלהזכירכם המספר המקביל של ישראל הוא אחד וחצי. אז אתם יודעים, בואו לא נשתחצן להם יותר מדי. לכל אחד יש את הנקודות להשתפר בהן.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">31:16</span>
                </div>
                <div class="content">
                    <p>זהו, זה היה תיקונים של התשובה. אנחנו נחזור בקרוב עם פרק מלא. את הסאונד ערך יותם הלכמי, ייעוץ ותמיכה מורלית סער ווחטל, סירוק פנדות אביב שם טוב, הם מתחלפים, רן לוי ורן לוי, מנהל עסקי דני תימור ואני דורון פישלר. שכחתי משהו? 'דורון פישלר נגד העולם' זה עמוד פייסבוק, תתעדכנו שם, תאירו לי הערות, תגידו לי מה שכחתי וכאלה דברים. יאללה, ביי ביי.</p>
                </div>
            </article>
            
        </div>
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>