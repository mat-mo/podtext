<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>מתי יבוא הוולרמן? (רמיקס) [התשובה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>מתי יבוא הוולרמן? (רמיקס) [התשובה]</h1>
        <div class="meta-row">
            <span class="meta-date">פורסם ב: Mon, 01 Dec 2025 15:02:05 +0000</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="player-container">
        <audio id="audio-player" controls>
            <source src="" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
        
            
        
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של 'מה ההבדל בין חלב?', אלא חידות שגורמות לכם לבהות בתקרה ולמלמל 'מין רגע, אבל אם הוא עשה כך...', תקשיבו לזה. יש עשרה חדרים, בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן. ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. כך זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזו דלת כל אחד מהם פירק. השאלה היא, בסוף הלילה הזה, מה המספר המקסימלי של דלתות שיכולות להיות במחסן? אם בשלב הזה אתם עצרתם רגע, או עשיתם פאוז, או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר או לעצום עיניים ולהתרכז ממש - יופי! כי הפרסומת הזאת נועדה לכם. כי חידות כאלה שהן חצי משחק וחצי כאב ראש, זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:13</span>
                </div>
                <div class="content">
                    <p>במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתות ט' עד יא'. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים 'נבחרות ישראל במדעים', בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקי בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:30</span>
                </div>
                <div class="content">
                    <p>בכיתה יא', יעל גילתה כוכב לכת חדש. אמיתי, כוכב לכת שלא היה מוכר עד אז מסביב לשמש אחרת. נמרוד בנה מכשיר שמתרגם את שפת העגבניות. ברצינות, הוא הקליט את הקולות שעגבניות עושות - הן עושות קולות - כדי לדעת את כמות המים המדויקת שהן צריכות. שניהם למדו במרכז מדעני העתיד, אבל לא עליהם אני רוצה לדבר עכשיו, אלא עליכם. אתם ספציפית, אתם שמאזינים עכשיו ולומדים בכיתה ז' או ח' או ט'. איזה מין אנשים אתם? איזה מין בני ובנות נוער מאזינים לפודקאסטים על מדע והיסטוריה וטכנולוגיה וכאלה דברים? אני מוכן לנחש - בני נוער סקרנים. כאלה שמתעניינים בדברים, כאלה שרוצים ללמוד דברים, לא רק את מה שלומדים בבית הספר, ואולי מסתכלים על העולם קצת אחרת ואולי מחפשים אתגרים קצת יותר מעניינים. אז אם אי פעם הרגשתם שאתם קצת מחוץ למסגרת, זה הזמן להיכנס למסגרת שכן מתאימה לכם. קוראים לזה 'מרכז מדעני העתיד', שם יומרני אני יודע, אבל צריך למכור את זה גם להורים שלכם. מה שזה אומר זה שאתם מגיעים למוסדות אקדמיים בארץ כדי ללמוד ברמה אקדמית כבר בזמן התיכון, לבצע מחקרים פורצי דרך, להשתלב במעבדות עם החוקרים הכי טובים בישראל ולהיות עם אנשים סקרנים כמוכם. כי לשנות את העולם זה כיף, אבל זה הרבה יותר כיף כשעושים את זה ביחד. ההרשמה היא לתלמידות ותלמידים בכיתות ז' עד ט' והיא פתוחה עכשיו. אז אם זה אתם, אם הפרסומת הזאת דיברה עליכם, תחפשו ברשת 'מרכז מדעני העתיד'. ואם זה לא אתם, אז סליחה שהפרעתי. התוכניות הן מיזם משותף של מרכז מדעני העתיד ומשרד החינוך.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">04:14</span>
                </div>
                <div class="content">
                    <p>רשת עושים היסטוריה. היי, זה לא פרק חדש של 'התשובה', זה פרק ישן. הפרק על ה-Wellerman יצא במקור בשנת 2021, וזה מסביר את בדיחות הקורונה שתשמעו בו, כי אז כולם דיברו על וריאנטים ומקבלי מדבקה וכולם ידעו על מה מדובר. ה-Wellerman היה אחד מהמקרים האלה שאני נתקל במשהו אקראי ואני מתאבסס עליו ברמה כזאת שפשוט אין ברירה, אני חייב להקליט עליו פרק. ולא רק אני, ה-Wellerman היה פרק פופולרי באותה שנה, הוא ניצח בסקר הפרק המועדף של שנת 2021. וזה פרק שעוסק כולו בשיר. בשיר מסוים ובהיסטוריה שלו. רק מה? כשעוסקים בשירים תמיד יש את העניין הזה של זכויות יוצרים, של מה שמותר ומה שאסור להשמיע. זאת תמיד דאגה, גם אם מדובר, ואני מזכיר את זה בפרק, גם אם מדובר בשיר עתיק שאף אחד לא יודע מי כתב בכלל. אז לצורך הפרק הקלטנו גרסה מיוחדת של השיר הזה, יותר נכון ארבל פישלר ובושי יצרו את הגרסה הזאת, וגרסה מצוינת. אבל מבחינתי הפרק עדיין תמיד היה לא שלם משום שאנחנו לא השתמשנו בהקלטות אחרות של השיר. אני מדבר בו על גרסאות אחרות ושונות של השיר אבל לא שמעו אותן בכלל. אז מאז עבר זמן, ומכיוון שהיום אנחנו בגישה קצת שונה, רציתי לנצל את זה כדי להעלות מחדש - לא תיקון, זה לא תיקון כי הפרק הוא אותו פרק, אולי יש מילים בודדות שהשתנו - אבל המוזיקה היא קצת שונה. זה רמיקס, זה רימאסטר, זה גרסת הבמאי. זה ה-Wellerman כמו שלדעתי הוא היה אמור תמיד להישמע. וחוץ מזה יש גם את עניין ה'שקמיסט' שאני אגיע אליו בסוף. בקיצור, זה ה-Wellerman 2.0, גרסה משודרגת של הפרק הישן. אם לא שמעתם אותו אף פעם, אז אחלה, בואו תשמעו עכשיו, ואם כן שמעתם אותו, אז תשמעו שוב, מה יש לכם לעשות? אז דורון של 2021, בבקשה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">06:38</span>
                </div>
                <div class="content">
                    <p>אהוי, אני דורון פישלר, וזאת התשובה. מישהו בשם אמומיני שלח לי את השאלה המופלאה: 'מה השיר שהם שרו כשהם זרקו את הלווייתן ממגדל אייפל?'. ואני חייב להגיד שכשהוא מנותק מהקשר, זה אחד המשפטים הכי טובים שנאמרו אי פעם. זה נשמע כמו אוסף של מילים שנשלפו באקראיות מתוך סומבררו. אבל למעשה אני יודע בדיוק על מה מדובר. הוא דיבר על קטע באחד הפרקים הקודמים, הפרק על 'איך ליפול ממטוס ולהישאר בחיים'. זה בסדר אם לא שמעתם אותו עדיין, זה לא פרק המשך או משהו. ובקטע הזה באמת היה לווייתן והיה שם שיר. והשיר הזה לא לגמרי במקרה היה שם, זה שיר שאני פשוט אובססיבי לגביו בזמן האחרון. ואני לא לבד. אני לא גיליתי פה משהו שאף אחד אחר לא הכיר. אלא למעשה בזמן שעבר מאז שהתחלתי לכתוב את הפרק הזה ועד הרגע הזה שאני מקליט אותו, השיר הזה הפך מאיזוטריה משונה שרצה ברשת ללהיט לגיטימי. כלומר, הוא במצעדי הפזמונים. אני לא אהיה נורא מופתע אם אני אשמע אותו בשבוע הבא בגלגלצ. אבל זה לא משנה את העובדה שהשיר המסוים הזה הפך ללהיט בשנת 2021 היא דבר נורא מוזר. כי זה לא שיר פופ סטנדרטי.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">08:14</span>
                </div>
                <div class="content">
                    <p>הפעם הראשונה שאני נתקלתי בשיר הזה הייתה בציוץ שכלל סרטון שיובא מטיקטוק ופורסם בטח דרך יוטיוב כי ככה דברים קורים. בכל אופן, מה שקורה בסרטון הזה, יש שם בחור שחור גדול שיושב באוטו ומצלם את עצמו מלמטה, אתם יודעים, כשאתם מצלמים את עצמכם עם הטלפון בזווית כזאת שנראית כאילו היא נועדה לאפשר את הצפייה הנוחה ביותר לתוך הנחיריים שלכם. הוא יושב שם עם הבעה ברורה של 'אני לא יודע אם מתנהל איזשהו משא ומתן לחלץ אותי', כשבמושב לידו יושב בחור אחר, אח שלו מתברר, שהוא שר יחד עם הרדיו איזשהו שיר א-קפלה תמוה והוא מתלהב והנהג מסתכל כאילו 'מה?'. רגע אחד אחר כך יש קאט ואז שניהם ביחד, עכשיו שניהם שרים את השיר הזה, שהוא עדיין א-קפלה בלי ביט בלי כלים בלי כלום, אבל נראה כאילו זה שמצלם נדבק בו קצת כי עכשיו גם הוא שר מין מצב של 'אוקיי, בסדר, נחיה עם זה'. שלושים שניות אחר כך עוד קאט ועכשיו שני החבר'ה האלה שניהם שרים עם השיר הזה בהתלהבות כזאת ששמורה בדרך כלל למשהו כמו Killing in the Name Of. וכן, האמת שיש משהו בשיר הזה, זה קצת מעניין מה שקורה שם. אז בנקודה הזאת אני התעניינתי, מה זה השיר הזה ומה הוא עושה שם?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">10:44</span>
                </div>
                <div class="content">
                    <p>מתברר שבנקודה הזאת כשאני קפצתי על הרכבת הזאת זה כבר היה חדשות ישנות. השיר הזה כבר היה תופעה בטיקטוק, מה שכמובן לא שיפר את הסיכוי שאני אשמע עליו כי אני לא בטיקטוק. טיקטוק למי שלא יודע זה דבר, זאת רשת חברתית שמורכבת רק מסרטונים קצרים מאוד של אנשים שעושים דברים על רקע מוזיקה ואז הם לוקחים את המוזיקה מסרטון אחר ועושים משהו. אתם יודעים מה? אני לא הולך להסביר מה זה טיקטוק כי אני לא באמת מבין את זה ואני בטוח נשמע כמו סבא שמנסה להסביר מה זה מיינקראפט. בכל אופן, ממש בסוף 2020, סוף דצמבר, איש אחד, לא אחד מאלה מהסרטון עם המכונית, מישהו אחר לגמרי, הוא פרסם סרטון שהוא יושב לבד ליד שולחן, לובש סווטשירט וכובע צמר, זה מצולם בשחור לבן מה שגורם לזה להיראות כמו קטע מתוך סרט ארוך ומשעמם על מעמד הפועלים ברומניה. והוא דופק על השולחן באגרוף ושר במבטא סקוטי כבד את זה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">11:53</span>
                </div>
                <div class="content">
                    <p>הסקוטי בשחור-לבן ההוא, השם שלו מתברר היה ניית'ן אוונס, והוא מתברר בן 26 ועובד בדואר ובשעות הפנאי מעלה לטיקטוק שירי מלחים עתיקים. עכשיו, בטיקטוק יש גם פיצ'ר שקוראים לו 'דואט' שמאפשר לכם לצרף את הסרטון שלכם לסרטון של מישהו אחר, כלומר לשיר ביחד איתו. אז הגלגול הבא של הדבר הזה היה אותו סקוטי בשחור-לבן בצד אחד, אבל בצד השני מצטרף אליו עוד מישהו, צבעוני הפעם, בחור שנראה כאילו חגג בר מצווה לא מזמן אבל איכשהו יש לו קול של דארת' ויידר בים המלח שמלווה אותו בשיר וזה נשמע כך.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">12:41</span>
                </div>
                <div class="content">
                    <p>יכול להיות שאתם צריכים אוזניות בשביל לשמוע את ההבדל, אבל יש הבדל, הבאס ממש מוסיף לזה. ואז עוד מישהו הוסיף קול נוסף ואחר כך עוד אחד, ואז מישהו עם זקן ג'ינג'י משובח כתב שהוא הוסיף פילר בריטון שאף אחד בטח לא ישים לב אליו, אבל השילוב של כולם ביחד עושה את השיר כזה וואו. ובנקודה הזאת כבר אי אפשר היה לעקוב, כי זה התפצל להמון שבילים נפרדים, כי המון אנשים שונים לקחו את אחת הגרסאות והוסיפו חלק משלהם, ואז מישהו אחר לקח את הגרסה שלהם והוסיף לזה עוד שירה או כינור או תופים או פסנתר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">13:35</span>
                </div>
                <div class="content">
                    <p>בקיצור, יצרו מספר עצום של גרסאות שונות של השיר הזה עם כל מיני דברים שקורים בו, ואז כמובן הגיע מיקס טראנס של כל זה, שזה די אותו הדבר רק עם בום בום בום בום. וזאת בערך הייתה הנקודה שבה אני מצאתי את זה, וזה היה ממש מגניב הגלגולים של השיר הזה בטיקטוק. רק שמתברר שזה לא נגמר שם. מכיוון שהעסק הזה נהיה כל כך מצליח בטיקטוק, אז הוא התחיל לזלוג למקומות אחרים. אנשים הקליטו והפיצו גרסאות שלהם של השיר הזה גם ביוטיוב וגם בספוטיפיי ובמקומות אחרים, ובטלוויזיה עשו כתבות על השיגעון האינטרנטי החדש ששוטף את טיקטוק. סטיבן קולבר אוהב את השיר הזה כך מתברר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">14:49</span>
                </div>
                <div class="content">
                    <p>ומכיוון שמתברר שיש מה להרוויח מעסק כזה, אז איזושהי חברת מוזיקה עשתה את הדבר החכם תכלס והחתימה את ניית'ן אוונס, הדבר הסקוטי שהתחיל את כל זה, והם בזריזות הקליטו גרסה רשמית של השיר שיצאה לרדיו ונמכרה בתור סינגל. עכשיו, אישית אני לא חושב שהגרסה הזאת היא הגרסה הכי טובה מבין כולן, אבל הסינגל הזה הגיע נכון לרגע שבו אני מקליט את זה למקום השני במצעד הסינגלים הבריטי. ואני לא מדבר פה על מצעד שירי האינטרנט או משהו כזה, לא, המצעד הרשמי. כלומר, הוא נמצא מעל ג'סטין ביבר וטיילור סוויפט ואד שירן. לעומת זאת במצעד הגרמני הרשמי הוא הגיע למקום הראשון.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">15:59</span>
                </div>
                <div class="content">
                    <p>זה די מופרך. זה לא הפעם הראשונה שדבר כזה קורה. הקטע של קטע מוזיקלי תמוה מטיקטוק שהופך ללהיט רדיו לגיטימי זה פחות או יותר איך שדברים עובדים בשנים האחרונות. חצי מהלהיטים הכי גדולים היום הם כאלה שהתפרסמו קודם כל בטיקטוק. זה כולל דרך אגב את Old Town Road, זה שיר שמישהו אלמוני לגמרי הקליט בארון של חדר השינה שלו, אני מזדהה, והופץ בטיקטוק והוא הפך לאחד השירים הכי מצליחים שהיו בהיסטוריה, 19 שבועות מקום ראשון בארצות הברית. אז כל זה ממש מגניב ועדיין משאיר כמה שאלות. כמו מה זה השיר המוזר הזה? ומה זה Wellerman? כי אני מבין שכולם מחכים שהוא יבוא אבל אין מילה כזאת באנגלית 'וולרמן'.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">17:07</span>
                </div>
                <div class="content">
                    <p>וולרמן או Soon may the Wellerman come בשמו המלא, הוא שיר מאוד ישן. ניית'ן אוונס היה אולי חולה אפס, כלומר נקודת ההתחלה של ההפצה של וולרמן בטיקטוק, אבל הוא לא כתב את השיר הזה או המציא את התופעה הזאת בכלל. היו המון הקלטות של השיר הזה עוד לפניו, פשוט בדרך כלל הם לא משכו המון תשומת לב. הגרסה הכי ידועה לפני ניית'ן אוונס הייתה של להקה שקוראים לה The Longest Johns וזאת בעצם הייתה הגרסה ששמעו במכונית בסרטון הזה שראיתי. בעצם אחת הסיבות שכל כך הרבה אנשים מקליטים ומוכרים גרסאות שונות של השיר הזה היא כי הם יכולים. כי השיר הזה הוא נחלת הכלל, לא צריך לשלם על המילים או על המנגינה שלו תמלוגים לאף אחד, כי אף אחד לא באמת יודע מי כתב אותו ובכל מקרה זה היה ממש ממש מזמן.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">18:03</span>
                </div>
                <div class="content">
                    <p>עם המבטא והסגנון והכל, השיר הזה נשמע כאילו סקוטי או אירי אבל הוא לא, הוא מניו זילנד. זה שיר עם שהיה במקור שיר של ציידי לווייתנים באזור ניו זילנד מתישהו באזור 1860, ושימו לב אמרתי 1800 לא 1900. השיר הזה הוא בן 150 שנה לפחות. הוא שייך לז'אנר של שירי ספנות, Sea Shanties. שירים שמלחים שרו בספינה. יש הרבה שירים כאלה אבל עד Wellerman האדם הממוצע הכיר בדיוק שיר אחד כזה וזה השיר הזה, שזה אחת המנגינות האלה שאתם בטוח מכירים כי בכל סרט שעוסק בספינות או פיראטים או משהו שומעים את השיר הזה. אבל הוא לא היה היחיד. יש המון שירים כאלה ובאמת שהיה טרנד כזה של להחזיר את ה-Sea Shanties לטיקטוק עוד לפני הוולרמן, ShantyTok קראו לזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">19:18</span>
                </div>
                <div class="content">
                    <p>מה הקטע עם שירי המלחים האלה? אנשים על ספינות אוהבים לשיר. גם אני הייתי על ספינה ולמרות שלא צדנו לווייתנים, כן היינו תקועים על ספינה הרבה זמן והיו שירים שאנשים חיברו. זה לא היה מאוד מוזיקלי אבל זה היה דברים בסגנון של 'מולדת זאת הספינה, מולדת הנסיכה, מולדת קוראת השייטת...'. תנחשו איך קראו לספינה שהייתי עליה. זה לא באמת ייחודי רק לספינות, לכל יחידה צבאית יש את השירים שלה, תמיד מפארים ומשבחים את היחידה ומקללים את האויבים או משהו, ובמחנות בצופים לכל אחד יש את השיר שלו. אנשים שרים. רק שכשאתם על ספינה הרבה פעמים זה גם שימושי לשיר. כי כשאתם על ספינה, ותאמינו לי אני יודע, יש הרבה קטעים של למשוך או של לדחוף. כי להעלות מפרס או להעלות עוגן או משהו יש הרבה חבלים למשוך, יש הרבה מצבים של הרבה אנשים שעומדים מאחורי חבל ועושים 'אחת שתיים ומשוך, אחת שתיים ומשוך...'. וזה תכלס משעמם. הרבה יותר מעניין לעשות את זה בשיר, להכניס את העבודה לקצב.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">20:55</span>
                </div>
                <div class="content">
                    <p>אז זה בעצם היה התפקיד של הרבה מהשירים האלה, אלו שירים שנותנים קצב לעבודה. מאוד קשה למשוך בקצב של What do you do with a drunken sailor, זה לא שיר שאפשר לעבוד איתו, זה פשוט שיר כיפי. וגם וולרמן זה ככל הנראה לא באמת היה שיר עבודה, זה פשוט שיר שכיף לשיר ולכן יש מומחים לנושא שעכשיו אומרים למעשה וולרמן הוא לא Sea Shanty הוא בלדה. אבל בסדר, אלו אותם אנשים שאומרים שכדור הארץ הוא לא כדור אלא גאואיד. זה שיר מלחים ישן, בסדר? לצורך העניין הוא Sea Shanty.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">21:29</span>
                </div>
                <div class="content">
                    <p>כמובן בעיה אחת עם השירים האלה היא שיש הרבה מילים, הרבה אנשים שעוסקים במשהו, אתם לא יכולים לצפות מכולם לזכור את כל המילים. ולכן הרבה פעמים השירים האלה היו בצורה של קריאה ותגובה. כלומר יש אחד שהוא הזמר הראשי, ואז כל האחרים ביחד עונים לו. וככה או שהם חוזרים אחרי מה שהוא אמר הרגע, או שהם חוזרים רק לפזמון. הם לא צריכים לזכור את המילים של הכל, הם זוכרים רק את הפזמון. קריאה ותגובה זה מבנה מוזיקלי ידוע שאפשר למצוא כבר במוזיקה אפריקאית המסורתית או במוזיקה של אמריקה הפרה-קולומביאנית או... תנו לי רגע לבדוק משהו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">22:12</span>
                </div>
                <div class="content">
                    <p>'אל המעיין...', 'אל המעיין...', 'בגדי בגדי קטן...', 'בגדי בגדי קטן...'. כן, עדיין עובד. אז ככה זה מן הסתם הלך גם עם הוולרמן, לא כולם תמיד זוכרים את כל המילים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">22:31</span>
                </div>
                <div class="content">
                    <p>ומכיוון שזה שיר עממי באמת, כמו השירים של 'הכי מולדת' או של כל חבורה אחרת, זה שיר של חבורה, זה לא שהיו לו מילים שכתובות באיזשהו מקום. זה פשוט התגלגל ובטח שינו את המילים שלו הרבה פעמים, ותמיד שכחו איזה בית או הוסיפו איזה בית או שינו משהו או שכתבו לגמרי מחדש את כל השיר. אתם יודעים, כמו בטיקטוק. לאף אחד אין באמת מושג מה היה השיר המקורי אם היה דבר כזה. אנחנו רק מכירים גרסה מסוימת שאיכשהו שרדה שמישהו טרח לכתוב והתפרסמה בספר של שירי עם ניו זילנדים ב-1973 ושם אנשים מצאו אותה והתחילו להקליט אותה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">23:13</span>
                </div>
                <div class="content">
                    <p>אז על מה מדבר השיר הזה? זה שיר של ציידי לווייתנים שכדי להבין את המילים בו צריך לדעת כמה דברים על ציד לווייתנים. שזה קודם כל צריך להגיד היה מקצוע מרתק עם הרבה הרפתקאות ותעוזה ומאוד מאוד אכזרי כלפי הלווייתן, רק מזהיר אתכם מראש. זה מתחיל כך: 'הייתה ספינה שיצאה לים והשם שלה היה בילי אוף טי'. בילי של תה. זה השם של הספינה וזה שם קצת מוזר. עכשיו, ככל הידוע לא הייתה שום ספינה שקוראים לה Billy of Tea. ההסבר הכי סביר ללמה קוראים לספינה בשיר ככה זה שזה סוג של בדיחה פרטית. כי בילי או בילי-קן בסלנג של אותו זמן זה היה דלי שמשתמשים בו כדי להרתיח מים מעל האש, כמו סיר בישול קטן. אז אם אתם רוצים תה אתם מרתיחים לעצמכם בילי של תה. זה לא ממש הופך את זה לשם הגיוני לספינה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">24:24</span>
                </div>
                <div class="content">
                    <p>אבל חוקר אחד של שירי פולק ניו זילנדים התעניין בעסק מספיק כדי לחפש ולמצוא את השמות של הספינות ששימשו לציד לווייתנים באותה תקופה והוא גילה שהייתה ספינה אחת שהשם שלה היה William Roach. אז יכול להיות, זה ניחוש אנחנו לא יודעים את זה, שהמלחים של הספינה שהשם שלה היה William קראו לה בשם חיבה בילי, וזה הפך בשיר בתור בדיחה ל-Billy of Tea. אולי. אולי לא. יש גרסה שונה של השיר ששרדה שבה השם של הספינה הוא בכלל רוזי.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">24:58</span>
                </div>
                <div class="content">
                    <p>בכל מקרה, 'הרוח עלתה החרטום ירד, משוך בחבר'ה משוך'. מה זה אומר? המשפט Blow me bully boys blow נשמע היום מאוד תמוה כי זה נשמע באופן כללי גס אבל אף מילה בו לא אומרת את מה שהיא אמרה אז. המשמעות של Bully היום היא בריון, שזה איש לא נחמד. אבל בזמנו זה היה די הפוך. Bully היה סבבה. יש ביטוי ששרד עד היום באנגלית בריטית Bully for you שזה יופי לך, הידד לך. אז ה-Bully boys מתברר זה החבר'ה, ה-homeboys, הג'מעה. אז את הביטוי הזה אפשר לשמוע בכמה שירים מהתקופה, לפעמים שרים Row my bully boys row, במקרה הזה Blow. שהמילה Blow היום אומרת או לפוצץ או לנשוב או דברים אחרים אבל אז כנראה הכוונה הייתה פשוט להביא מכה או דחיפה. לצורך העניין משוך. כלומר Blow me bully boys blow זה פשוט קדימה חבר'ה משוך בחבל.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">26:11</span>
                </div>
                <div class="content">
                    <p>עכשיו הבילי אוף טי, כמו כל ספינת ציד לווייתנים, שטה במשך שבועות ומחפשת לווייתנים. ברגע שהם מזהים לווייתן הם מורידים סירות קטנות למים, רודפים אחרי הלווייתן - למעשה לווייתנית, כלומר הם מדברים על לווייתנית בשיר בלשון נקבה. אני לא יודע אם הם בדקו, פשוט בסלנג של הציידים לווייתן היא תמיד לווייתנית. זה כמו אנשים שאצלם כל חתול הוא חתולה. גם הספינה היא תמיד נקבה. אז יורים על הלווייתן צלצל, הרפון שקשור בחבל לסירה. ואם הם מצליחים לתפוס את הלווייתן, זה לא שהוא מת מזה. הלווייתן ככל הנראה מיד יצלול למים ועכשיו יש מאבק. הלווייתן גורר אחריו את הסירות. לפעמים הוא מצליח להטביע את הסירות ולפעמים הוא פשוט שוחה וגורר את הסירות אחריו עד שהוא מתעייף מספיק כדי שהאנשים על הסירות יצליחו להתקרב אליו ולהרוג אותו. במקרה של הבילי אוף טי, הלווייתן גירר אותם במשך איזה 40 יום או אפילו יותר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">27:15</span>
                </div>
                <div class="content">
                    <p>ה-Line זה החבל שקושר את הלווייתן לסירה, והוא היה לפעמים רפוי כשהלווייתן כנראה נח איפשהו מתחתיהם ולפעמים מתוח כשהלווייתן ממשיך לשחות ולמשוך אותם מאחוריו. חלק מהסירות התרסקו, נשארו רק ארבע, וזה לא נגמר. ככל שאנחנו יודעים הם שם עד היום, הלווייתן לא ויתר, הם לא ויתרו, הם לנצח נמצאים בים. ואז מגיע הפזמון: Soon may the Wellerman come.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">27:57</span>
                </div>
                <div class="content">
                    <p>אוקיי, מה זה Wellerman? אפשר בקלות לחשוב שהם שרים Whalerman מלשון Whaler כלומר צייד לווייתנים שזה מה שהם, אבל זה לא. זה לא מה שהם שרים. הם מאייתים את זה אחרת, הם שרים Wellerman, ו-Wellerman זאת מילה שאף אחד לא משתמש בה היום כי זה סלנג מאוד מאוד ספציפי. פשוט מי שניהל את עסקי ציד הלווייתנים בסביבת ניו זילנד הייתה חברת האחים וולר (Weller Brothers). ולכן ספינה מטעם החברה הייתה מגיעה מדי פעם כדי להביא אספקה לציידים, להביא להם אוכל וסוכר ותה ורום, שזה מה שאכפת להם ממנו. ולפי דיווחים מסוימים זאת הייתה המשכורת שלהם, כלומר הם לא קיבלו כסף, הם קיבלו סוכר ותה ורום. כלומר ה-Wellerman הוא פשוט האיש מחברת וולר. זה כמו השליח של וולט. בדרך כלל הוולרמן היה מגיע לתחנת ביניים של ציידים על איזה אי או משהו, לא אל ספינה שנמצאת באמצע מרדף אחרי לווייתן באמצע הים. אבל מה לעשות, החבר'ה של הבילי אוף טי תקועים שם אז צריך להביא להם את זה לאמצע הים. אני לא יודע עד כמה זה נכון היסטורית.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">29:13</span>
                </div>
                <div class="content">
                    <p>החצי השני של הפזמון: One day when the tongueing is done we'll take our leave and go. 'טאנגינג' (Tongueing) גם נשמע קצת גס, אבל מה שזה אומר זה התהליך של לפשוט ללווייתן את העור ולהוריד ממנו את כל השומן וכל האיברים, כולל הלשון שלו בגלל שגם לשון של לווייתן זה דבר עם הרבה ערך. אז מה שהמשפט הזה אומר זה יום אחד ניגמר עם כל העסק הזה של ציד לווייתנים ואז נלך מפה. כלומר הם מפנטזים על השחרור. השורה הזאת היא מין 'עד מתי אוגוסט 1862'. אם היו שרים את זה היום בצה"ל, זה היה נשמע משהו כמו...</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">29:56</span>
                </div>
                <div class="content">
                    <p>היה חייל שהיה קרבי הוא עשה כפיפות ואכל בריא, אך בלילות כששבר שמירה היה טוחן בורקס. תכף יבוא שקמיסט להביא לנו טרופית וטוויסט, כל יום דופק הפזם עד שנלך לבקום. דפקו לו אז תורנות מטבח לשטוף סירים לנקות הפח, והוא מבלי שום רשות לקח סוכר ותה ועראק. תכף יבוא שקמיסט להביא לנו טרופית וטוויסט, כל יום דופק הפזם עד שנלך לבקום. מהאגף של החלבי הוא סחב שני קילו גבנצ טרי ועשה לכל החברה יא טוסטים אל תנו ספירה. תכף יבוא שקמיסט... באפסנאות הוא היה דפר כשביקש M16 מקוצר כי כל שישי נמאס לדפוק באוטובוס ברכיים. תכף יבוא שקמיסט... שלחו אותו לעשות אבטש הוא טחן שמירות ואכל שם קש וקיבל תפקיד של משק איתש למרות שיש לו פלטפוס. תכף יבוא שקמיסט... הוא ביקש קבן כי היה אומלל הוא רצה להיות בקריה בכלל וזעק 'אישור נחש חשמל, אני עובד רס״ר מטכ״ל'.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">30:28</span>
                </div>
                <div class="content">
                    <p>זאת המשמעות של השיר הזה. זה מדהים איך שהכל השתנה ושום דבר לא השתנה. אנשים עדיין שרים שירים על אותם הדברים בדיוק, ועדיין מעבירים אותם מאחד לשני ומשנים את זה ועושים וריאציות על זה. שירים זה תופעה ויראלית. זה היה ככה גם בספינות מהמאה ה-19 וגם באינטרנט במאה ה-21. ומקדם ה-R של השיר הזה הוא מטורף. זה מדבק כמו מוטציה הודית. השיר הזה שכב כמעט רדום במשך 150 שנה ועכשיו פתאום התפרץ ועכשיו המון אנשים מכירים אותו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">31:09</span>
                </div>
                <div class="content">
                    <p>עכשיו בקשר ללמה זה קרה דווקא עכשיו? המון אנשים כבר העלו את התיאוריה. תחילת 2021 זאת עדיין תקופת הקורונה. המון אנשים בארץ ובמקומות אחרים נמצאים בסגר. אז כל הקטע הזה של השיר על המצב שבו אנחנו תקועים בתוך חלל קטן וסגור עם מספר מצומצם של אנשים וחולמים על היום שאולי יגיע מתישהו שבו סוף סוף נוכל לצאת ולשתות משהו... כן זה די אקטואלי. זאת התשובה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">32:00</span>
                </div>
                <div class="content">
                    <p>טוב זה היה הפרק על הוולרמן מ-2021. אחרי שהפרק הזה יצא אני קיבלתי המון מאוד תגובות שרובן היו אחת משתיים. אחת זה 'מה עשית לנו עכשיו? איך מוציאים את השיר הזה מהראש?'. והשנייה היא 'איפה אפשר למצוא גרסה מלאה של תכף יבוא שקמיסט?'. את הגרסה המלאה של הוולרמן באנגלית בביצוע של ארבל אפשר למצוא בספוטיפיי לצד כל מיליון הגרסאות האחרות של השיר. אבל מה עם השקמיסט? והתשובה בזמנו הייתה שאין, לא קיימת גרסה מלאה של תכף יבוא שקמיסט כי בזמנו אנחנו כתבנו והקלטנו רק פזמון ובית אחד. לא היה יותר מזה. אבל מכיוון שהקהל באמת דרש, בסופו של דבר הוקלטה גרסה מלאה של תכף יבוא שקמיסט שכבר נכללה באחד מפרקי ההשלמות והתיקונים, אבל עכשיו אנחנו בקטע של לעשות סדר ולכלול את הכל במקום אחד, בלי להקפיץ אתכם מפרק לפרק. אז עכשיו, או עכשיו תכף מיד אחרי הפרסומת שאולי תהיה, תכף יבוא שקמיסט בביצוע ארבל פישלר ובושי, הגרסה המלאה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">33:17</span>
                </div>
                <div class="content">
                    <p>היה חייל שהיה קרבי הוא עשה כפיפות ואכל בריא, אך בלילות כששבר שמירה היה טוחן בורקס. תכף יבוא שקמיסט להביא לנו טרופית וטוויסט, כל יום דופק הפזם עד שנלך לבקום. דפקו לו אז תורנות מטבח לשטוף סירים לנקות הפח, והוא מבלי שום רשות לקח סוכר ותה ועראק. תכף יבוא שקמיסט להביא לנו טרופית וטוויסט, כל יום דופק הפזם עד שנלך לבקום. מהאגף של החלבי הוא סחב שני קילו גבנצ טרי ועשה לכל החברה יא טוסטים אל תנו ספירה. תכף יבוא שקמיסט להביא לנו טרופית וטוויסט, כל יום דופק הפזם עד שנלך לבקום. באפסנאות הוא היה דפר כשביקש M16 מקוצר כי כל שישי נמאס לדפוק באוטובוס ברכיים. תכף יבוא שקמיסט להביא לנו טרופית וטוויסט, כל יום דופק הפזם עד שנלך לבקום. שלחו אותו לעשות אבטש הוא טחן שמירות ואכל שם קש וקיבל תפקיד של משק איתש למרות שיש לו פלטפוס. תכף יבוא שקמיסט להביא לנו טרופית וטוויסט, כל יום דופק הפזם עד שנלך לבקום. הוא ביקש קבן כי היה אומלל הוא רצה להיות בקריה בכלל וזעק 'אישור נחש חשמל, אני עובד רס״ר מטכ״ל'. תכף יבוא שקמיסט להביא לנו טרופית וטוויסט, כל יום דופק הפזם עד שנלך לבקום.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">35:28</span>
                </div>
                <div class="content">
                    <p>האזנתם לשיר של 'התשובה'. פרקים אחרים של הפודקאסט הזה אפשר למצוא בעמוד של התשובה באתר עושים היסטוריה. דורון פישלר נגד העולם בפייסבוק, תוכלו למצוא עוד הודעות וסרטוני מאחורי הקלעים ועוד כל מיני דברים. גיא ביננו עורך הסאונד, ייעוץ ותמיכה מוראלית אביב שם-טוב, ייעוץ ותמיכה מוראלית נוספת בן אורה-ברי, וועדת אתיקה לענייני לווייתנים שרה סילבצקי. עורך ראשי של הרשת רן לוי, מנהל עסקי דני תימור, אני דורון פישלר, ביי.</p>
                </div>
            </article>
            
        </div>
        
    
        
    
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>