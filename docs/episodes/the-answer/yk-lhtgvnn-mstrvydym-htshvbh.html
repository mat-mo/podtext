<!DOCTYPE html>
<html lang="en" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>איך להתגונן מאסטרואידים? [התשובה] - Podtext</title>
    <link rel="stylesheet" href="../../styles.css">
</head>
<body>
    <div class="container">
        <header>
            <a href="../../index.html" class="back-link">Back to Episodes</a>
            <h1>איך להתגונן מאסטרואידים? [התשובה]</h1>
            <p class="meta">Published on Mon, 13 Dec 2021 13:57:17 +0000</p>
        </header>

        <div class="player-container">
            <audio id="audio-player" controls>
                <source src="https://api.spreaker.com/download/episode/47902033/asteroidrc4.mp3" type="audio/mpeg">
                Your browser does not support the audio element.
            </audio>
        </div>

        <div class="transcript-container" id="transcript">
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל 'רגע, אבל אם הוא עשה ככה...' תקשיבו לזה. יש עשרה חדרים. בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים - לא החדר שלו - מפרק אותה וסוחב אותה למחסן. ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזו דלת כל אחד מהם פירק. השאלה היא - בסוף הלילה הזה, מה המספר המקסימלי של דלתות שיכולות להיות במחסן? אם בשלב הזה אתם עצרתם רגע, או עשיתם פוז, או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר או לעצום עיניים ולהתרכז ממש - יופי! כי הפרסומת הזאת נועדה לכם. כי חידות כאלה, שהן חצי משחק וחצי כאב ראש, זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא. במהלך חודש פברואר מתקיים השלב הראשון של המיונים לנבחרות ישראל במדעים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:30</span>
                </div>
                <div class="content">
                    <p>הי דורון, מה נשמע? שומע? לא רוצה להלחיץ, אבל הסתכלתי לשמיים ופתאום חשבתי, תגיד - מה נעשה אם אסטרואיד בדרך באמת לכדור הארץ? מה עושים? שולחים חללית עם פצצת אטום וברוס ויליס? או כיפת ברזל? יש תוכנית פעולה? זה עידן שאל אותי, ואני רוצה להגיד לעידן - קודם כל תירגע. אוקיי? קח נשימה, שתה מים. יש עוד כמה אנשים ששאלו את השאלה הזאת, עזר וגיאור ויובל, אבל חשוב לא להיכנס לפאניקה. אז ככה, בעניין פגיעת אסטרואידים. קודם כל, אני כבר דיברתי על זה פעם בפרק 'נחש, ברק או אסטרואיד', דיברתי שם על האפשרות להיפגע מפגיעת אסטרואיד ולמה זה לא כל כך קורה. אבל אני רואה שזה מדאיג הרבה אנשים, אז אולי שווה לדבר על זה בהרחבה. אז האם יש מה לדאוג בכלל? אסטרואידים מגיעים בהמון המון גדלים וצורות. יש זערוריים שהם בייסיקלי גרגרי חול שעפים בחלל, ויש מפלצות בגודל של מאות קילומטרים. עכשיו כולם מסתובבים להם בחלל ולפעמים פוגעים בכדור הארץ. זה קורה כל הזמן, ובדרך כלל זה לא מדאיג אותנו בכלל. אסטרואידים זעירים פוגעים בכל רגע באטמוספירה והם נשרפים ונעלמים, ומקסימום אנחנו רואים לרגע מטאור ויכולים להביע משאלה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">05:10</span>
                </div>
                <div class="content">
                    <p>מה שאולי בכל זאת כן טיפה מדאיג זה האסטרואידים הבינוניים. לא הקטנים, לא הגדולים, אלה שבאמצע. אסטרואידים בסדר גודל של 150 מטר, 200 מטר, 300 מטר. למה אלה? כי הם קטנים מספיק ככה שלא כל כך קל למצוא אותם, אבל גדולים מספיק בשביל לגרום לנזק רציני. אסטרואידים לא מפיצים אור, הם רק מחזירים אור, ומכיוון שבקנה מידה של חלל מדובר פה בדברים מאוד קטנים, לא קל לראות אותם. עכשיו אם אסטרואיד כזה נופל על כדור הארץ, זה לא סוף העולם - כלומר זה לא אותו תרחיש כמו עם הדינוזאורים שהעולם כולו נחרב - אבל 'לא סוף העולם' עדיין משאיר הרבה מקום לדברים שהם בהחלט לא נעימים. אסטרואיד של 150 מטר שמגיע לכדור הארץ במהירות שנמדדת בקילומטרים לשנייה, אם הוא נופל על עיר, זה כאילו שתיקחו את כל פצצות האטום שפוצצו אי פעם ותפילו אותם בבת אחת על טוקיו. זה לא סוף העולם, אבל זה באופן חד משמעי הסוף של טוקיו. ואם הוא נופל באמצע הים, זה יעשה גלי צונאמי ענקיים שיחריבו כל עיר שנמצאת לחופי הים הזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">09:40</span>
                </div>
                <div class="content">
                    <p>בשנת 1998 אסטרואיד עצום התקרב לכדור הארץ ואיים להשמיד את כל החיים עליו. וחללית עם חבורה של גברים אמיצים נשלחה כדי לפוצץ אותו ולהציל את האנושות. פעמיים. פעם אחת בסרט ארמגדון ופעם אחת בסרט פגיעה קטלנית. ארמגדון הוא היותר ידוע. חוץ מזה שהוא סרט דבילי באופן קיצוני, הוא מאוד מאוד לא מדויק מדעית מהרבה בחינות. הייתה שמועה שבנאס"א בתור חלק מתוכנית ההכשרה מקרינים לאנשים את ארמגדון ובוחנים אותם בכמה דברים לא נכונים הם יכולים למצוא בסרט. פגשתי אסטרונומית שעובדת בנאס"א שסיפרה לי שזה אשכרה נכון הסיפור הזה. בסרט שולחים את ברוס ויליס בראש צוות של קודחים שעברו אימון של שבוע כדי להפוך לאסטרונאוטים במעבורת חלל כדי לנחות על האסטרואיד ולקדוח בו כדי להטמין שם פצצת אטום שתפוצץ אותו לשניים וככה תפתור את הבעיה. שום חלק מהמשפט הזה לא היה הגיוני.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">12:47</span>
                </div>
                <div class="content">
                    <p>בנובמבר 2021 שוגרה חללית שקוראים לה DART (Double Asteroid Redirection Test). היא אמורה להיות בחלל די הרבה זמן וצפויה להגיע בספטמבר 2022 ליעד שלה - אסטרואיד שקוראים לו דידימוס, או בקיצור דידי. דידימוס הוא אסטרואיד מסיבי, בערך בגודל של הר תבור. ויש לו אח קטן, אסטרואיד אחר שקוראים לו דימורפוס, בקיצור דימה. הוא קטן יותר, בערך בגודל של אצטדיון כדורגל, והוא ירח של דידימוס. המטרה של דארט היא דימה. המשימה שלה היא למצוא אותו ולהתרסק לתוכו. למה לעשות את זה? המטרה היא להשפיע על המהירות של דימה. דארט תתנגש בו בכיוון הסיבוב שלו, כלומר היא תיתן לו דחיפה קטנה. זה לא שהאסטרואיד יתפוצץ, הוא בקושי ירגיש את זה, אבל חוקי הפיזיקה מחייבים שהפגיעה הזאת תשפיע עליו ותוסיף לו איזושהי מהירות. לפי החישובים זה אמור לתת לו דחיפה של 14 מטר בשעה. זה לא הרבה, אבל זה יגרום לו לנוע טיפה יותר מהר וזה אומר שאת הסיבוב שהוא עושה מסביב לאח הגדול שלו הוא יעשה ב-10 דקות מהר יותר. אסטרונומים שצופים מכדור הארץ יוכלו למדוד את זמן הסיבוב ולבדוק אם זה עבד. זו הפעם הראשונה אי פעם שבני אדם מנסים בכוונה לשנות את מסלול התנועה של עצם במערכת השמש.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">19:15</span>
                </div>
                <div class="content">
                    <p>באסטרואידים, כמו במחלות וכמו בהרבה דברים אחרים, מאוד חשוב הגילוי המוקדם. אם אנחנו מגלים שאסטרואיד עומד ליפול על כדור הארץ מחר, אין שום דבר שיש לנו מה לעשות בעניין הזה. אי אפשר לבנות ולשגר חללית תוך יום אחד ובטח שלא להזיז אותו מהמקום. אבל אם מתגלה אסטרואיד שעומד לפגוע בכדור הארץ בעוד 20-30 שנה, יש מה לעשות. אנחנו אפילו לא צריכים להשמיד את האסטרואיד, כל מה שאנחנו צריכים זה לדאוג שהוא לא יפגע בכדור הארץ. ואם מוצאים אותו מוקדם, זה לא כזה קשה. כשאתם מכוונים למטרה רחוקה עם חץ וקשת, כל תנועה קטנה שאתם עושים היא חשובה. אם תזיזו את היד סנטימטר אחד ימינה בהתחלה, אתם לא תפגעו במטרה. ההבדל הקטן בכיוון הופך להבדל משמעותי כשהוא מגיע לאזור המטרה. ככה גם עם אסטרואיד - אם הוא יזוז רק טיפ-טיפה, הוא יפספס את כדור הארץ.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">23:18</span>
                </div>
                <div class="content">
                    <p>מכיוון שהשינוי שצריך לעשות במסלול של האסטרואיד הוא כל כך קטן, יש הרבה דרכים לעשות אותו. אפשר למשל לחבר לאסטרואיד רקטה, להפעיל מנוע רקטי ולשלוח אותו לדרכו. אפשר להתקין עליו מפרש שמש - האור של השמש גם הוא מפעיל כוח, ואם מחברים מפרש ענק לאורך זמן הכוח הזה יצטבר לתנועה קטנה וזה יספיק. אפשר לצבוע את האסטרואיד בלבן. זה נשמע דבילי אבל זה יכול לעבוד, כי לבן מחזיר יותר אור מצבע כהה ולכן הכוח של השמש עליו יהיה יותר חזק והוא יזוז. אפשר להשתמש בגרביטציה - להטיס ליד האסטרואיד חללית יחסית כבדה שלא מתנגשת בו אלא טסה במקביל אליו. האסטרואיד ירגיש שהוא קצת נמשך אליה, ובמשך הזמן הוא טיפה ישנה את המסלול שלו. השינוי הקטן הזה יכול להיות מה שימנע את הקראש שלו על כדור הארץ.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">28:13</span>
                </div>
                <div class="content">
                    <p>בואו נספר לכם על אסטרואיד אחר שקוראים לו בנו (Bennu). בנו הוא אחד האסטרואידים שאנחנו יודעים עליהם הכי הרבה וגם האסטרואיד הכי מסוכן שידוע עליו כרגע. בנו הוא אסטרואיד בקוטר של 490 מטר. הסיבה שאנחנו יודעים עליו הרבה זה שראינו אותו ממש מקרוב כי אליו נשלחה חללית שקוראים לה אוסיריס-רקס (OSIRIS-REx). היא שוגרה ב-2016, היא לא התרסקה עליו אלא נחתה עליו נחיתה רכה ואספה דגימות של סלעים מתוכו. בדרך היא הקיפה את האסטרואיד הרבה זמן וסרקה אותו מכל הכיוונים, ככה שיש לנו דגם תלת-ממדי מדויק שלו. בנו מתברר לא נראה כמו סלע מוצק אלא יותר כמו ערימת עפר מעופפת. הוא לא גוש אחיד אלא מכוסה לגמרי בחול ואבנים שמוחזקים יחד בגרביטציה הקלושה שלו. אנחנו יודעים שב-24 בספטמבר 2182 הוא יגיע קרוב לכדור הארץ. קיים סיכון שהוא יתנגש בנו בתאריך הזה, הסיכוי מוערך ב-1 ל-2700. זה כנראה לא יקרה, אבל זה עלול לקרות.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">34:50</span>
                </div>
                <div class="content">
                    <p>במקרה כזה יש תוכנית. כבר עכשיו יש קונספט למשימת חלל מתוכננת שקוראים לה HAMMER (Hypervelocity Asteroid Mitigation Mission for Emergency Response). היא לא שוקלת חצי טון כמו דארט, היא שוקלת 8 טונות, ויש שתי אפשרויות למה שהיא תעשה: או פשוט להתנגש באסטרואיד או אשכרה לפוצץ פצצת אטום לידו כדי לתת לו סטירה רצינית ולהסיט אותו מהמסלול. מגרש המשחקים של האסטרואידים הוא גדול, אבל טוב מאוד שאנחנו יודעים על בנו 160 שנה מראש, זה ייתן לנו זמן להתכונן. אז מה נעשה אם יתגלה אסטרואיד שעומד לפגוע בכדור הארץ? זה כנראה לא יקרה בקרוב, אבל אם זה יקרה - יש תוכנית. יש אנשים שדואגים שלא נתפס לא מוכנים. יש כיפת ברזל נגד אסטרואידים.</p>
                </div>
            </article>
            
        </div>
    </div>

    <script>
        const audio = document.getElementById('audio-player');
        const words = document.querySelectorAll('.word');
        let currentWord = null;

        function seekTo(time) {
            audio.currentTime = time;
            audio.play();
        }

        audio.addEventListener('timeupdate', () => {
            const time = audio.currentTime;

            // Simple optimization: only check around the current word or linear scan if lost
            // For robustness, we'll just do a linear scan for now. 
            // In a huge transcript, we might want a binary search or index.
            
            let found = false;
            words.forEach(word => {
                const start = parseFloat(word.dataset.start);
                const end = parseFloat(word.dataset.end);

                if (time >= start && time < end) {
                    if (currentWord !== word) {
                        if (currentWord) currentWord.classList.remove('active');
                        word.classList.add('active');
                        currentWord = word;
                        
                        // Auto-scroll logic
                        const container = document.getElementById('transcript');
                        const wordTop = word.offsetTop - container.offsetTop;
                        // scroll if word is getting out of view
                        container.scrollTop = wordTop - 100; 
                    }
                    found = true;
                }
            });

            if (!found && currentWord) {
                currentWord.classList.remove('active');
                currentWord = null;
            }
        });
    </script>
</body>
</html>