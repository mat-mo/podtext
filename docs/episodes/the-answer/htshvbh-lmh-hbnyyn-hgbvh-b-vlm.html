<!DOCTYPE html>
<html lang="en" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>[התשובה] למה הבניין הגבוה בעולם? - Podtext</title>
    <link rel="stylesheet" href="../../styles.css">
</head>
<body>
    <div class="container">
        <header>
            <a href="../../index.html" class="back-link">Back to Episodes</a>
            <h1>[התשובה] למה הבניין הגבוה בעולם?</h1>
            <p class="meta">Published on Mon, 13 Jan 2020 12:58:16 +0000</p>
        </header>

        <div class="player-container">
            <audio id="audio-player" controls>
                <source src="https://api.spreaker.com/download/episode/22611944/burj_halifa_mst.mp3" type="audio/mpeg">
                Your browser does not support the audio element.
            </audio>
        </div>

        <div class="transcript-container" id="transcript">
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">00:13</span>
                </div>
                <div class="content">
                    <p>קיבלתי שאלה מקודם: מה זה ייעוץ ותמיכה מורלית? אביב?</p>
                </div>
            </article>
            
            <article class="paragraph speaker-אביב">
                <div class="paragraph-meta">
                    <span class="speaker-name">אביב</span>
                    <span class="timestamp">00:17</span>
                </div>
                <div class="content">
                    <p>כן, דורון.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">00:19</span>
                </div>
                <div class="content">
                    <p>מה זה ייעוץ ותמיכה מורלית?</p>
                </div>
            </article>
            
            <article class="paragraph speaker-אביב">
                <div class="paragraph-meta">
                    <span class="speaker-name">אביב</span>
                    <span class="timestamp">00:21</span>
                </div>
                <div class="content">
                    <p>קודם כל, זה דברים שאנחנו לא בהכרח יכולים לספר.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">00:24</span>
                </div>
                <div class="content">
                    <p>נכון. כאילו, אם אני עושה פרק ופתאום אני מרגיש שאין לי מספיק ייעוץ או שאין לי מספיק תמיכה מורלית...</p>
                </div>
            </article>
            
            <article class="paragraph speaker-אביב">
                <div class="paragraph-meta">
                    <span class="speaker-name">אביב</span>
                    <span class="timestamp">00:29</span>
                </div>
                <div class="content">
                    <p>אז אתה מרים לי טלפון.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">00:31</span>
                </div>
                <div class="content">
                    <p>נכון, בדיוק. ולכולם זכור הפרק שלא הייתה תמיכה מורלית, נכון? ובאמת היה פרק איום ונורא. נכון. זה כמו... נגיד אתה נוסע לבאר שבע, כן? באמצע הדרך פתאום אתה נתקע בלי תמיכה מורלית. נכון, אז מה אתה עושה? אתה מתקשר לתומך המורלי שלך ואז הוא מגיע ועושה לך: דורון! דורון! כאלה. אם המאזינים ממש ממש יקשיבו ברקע, אז אפשר לשמוע אותך עושה...</p>
                </div>
            </article>
            
            <article class="paragraph speaker-אביב">
                <div class="paragraph-meta">
                    <span class="speaker-name">אביב</span>
                    <span class="timestamp">01:03</span>
                </div>
                <div class="content">
                    <p>דורון! דורון! דורון!</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">01:07</span>
                </div>
                <div class="content">
                    <p>כל זה כמובן שקר מוחלט. אנחנו לא מספרים מה זה. עכשיו רגע, אני אייעץ לך, עכשיו אתה אומר זאת התשובה, תכף מתחילים.</p>
                </div>
            </article>
            
            <article class="paragraph speaker-אביב">
                <div class="paragraph-meta">
                    <span class="speaker-name">אביב</span>
                    <span class="timestamp">01:13</span>
                </div>
                <div class="content">
                    <p>אה, אוקיי, בסדר. זאת התשובה, תכף... תכף מה?</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">01:17</span>
                </div>
                <div class="content">
                    <p>מתחילים.</p>
                </div>
            </article>
            
            <article class="paragraph speaker-אביב">
                <div class="paragraph-meta">
                    <span class="speaker-name">אביב</span>
                    <span class="timestamp">01:18</span>
                </div>
                <div class="content">
                    <p>מתחילים, מתחילים. אוקיי, יופי.</p>
                </div>
            </article>
            
            <article class="paragraph speaker-קריין">
                <div class="paragraph-meta">
                    <span class="speaker-name">קריין</span>
                    <span class="timestamp">01:21</span>
                </div>
                <div class="content">
                    <p>הפרק בחסות סוהם, המשווקת מצעי פרימיום מכותנה ארוכת סיבים ומגבות רחצה מכותנה איכותית ומפנקת במחירים שווים לכל נפש. סוהם מביאה לישראל את המהפכה הצרכנית האינטרנטית בתחום הטקסטיל. הזמנה אונליין עם משלוח חינם ו-90 ימי ניסיון עם המוצר, גם כן ללא כל התחייבות. שירות הלקוחות של סוהם זמין גם בטלפון וגם בוואטסאפ. אין יותר נוח מזה. בקרו ב-soham.co.il או הקליקו על הבאנר של סוהם באתר הבית של רשת עושים היסטוריה, ואל תשכחו לספר להם שהגעתם דרך רשת עושים היסטוריה.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">02:10</span>
                </div>
                <div class="content">
                    <p>היי, אני דורון וזאת התשובה. זה הפודקאסט שאליו שולחים שאלות ואז אני עונה עליהן בהרחבה. ולפעמים בין כל השאלות שנשלחות אליי, אז יש כאלה שכנראה אנשים הקלידו קצת לא בסדר. למשל, אני קיבלתי את השאלה: "למה הבניין הכי גבוה בעולם?" אני חושב שהכוונה הייתה ל"מה הבניין הכי גבוה בעולם?" וזאת שאלה נורא קלה: הבורג' ח'ליפה. כולם יודעים את זה, נכון? אתם לא צריכים אותי בשביל שאני אגיד את זה. זה כתוב בספר השיאים של גינס, זה בוויקיפדיה, בגוגל תחפשו "הבניין הכי גבוה בעולם" תמצאו הבורג' ח'ליפה בדובאי. כולם יודעים, לפחות נכון לכרגע, למתי שאני מקליט את זה, זה הבניין הכי גבוה בעולם.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">02:59</span>
                </div>
                <div class="content">
                    <p>אבל אני דווקא אהבתי את השאלה בגרסה האחרת שלה: "למה הבניין הכי גבוה בעולם?" זאת לא הייתה הכוונה כנראה, אבל אותי זה מעניין יותר. למה הבניין הכי גבוה בעולם באמת? כלומר, אני יודע איזה בניין זה, אבל למה? למה הוא שם? או במילים אחרות, הבורג' ח'ליפה, למה זה קיים? וזאת מתברר, ברגע שמסתכלים עליה לעומק, שאלה טובה. כי הבורג' ח'ליפה הוא לא הגיוני.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">03:33</span>
                </div>
                <div class="content">
                    <p>התואר הזה של הבניין הכי גבוה בעולם הוא כמובן שיא שנשבר הרבה מאוד פעמים. במשך המון זמן, בעצם רוב ההיסטוריה, לשאלה "מה הבניין הכי גבוה בעולם?" הייתה תשובה אחת בדיוק: הפירמידה הגדולה בגיזה במצרים. הפירמידה הזאת נבנתה בסביבות שנת 2,500 לפני הספירה והגובה שלה הוא כמעט 150 מטר. היא הייתה הבניין הכי גבוה בעולם כשבנו אותה ונשארה הבניין הכי גבוה בעולם במשך כמעט 4,000 שנה.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">04:10</span>
                </div>
                <div class="content">
                    <p>אבל אז, במאה ה-14 התחילו לבנות באירופה קתדרלות וכנסיות עם צריחים מאוד גבוהים, ובנו קתדרלה אחת שהייתה קצת יותר גבוהה מהפירמידה. ואז אחת אחרת שהייתה קצת יותר גבוהה, ואז עוד אחת. בקיצור, במשך מאות שנים הבניין הכי גבוה בעולם היה כנראה איזושהי קתדרלה באירופה שהגובה שלה הוא 150 מטר וקצת. ואז ב-1889 בנו את מגדל אייפל, והגובה שלו הוא פי שניים מזה של כל קתדרלה, הוא בגובה של 300 מטר. הוא היה הבניין הכי גבוה בעולם עד שבנו את בניין קרייזלר בניו יורק, שנשאר הבניין הכי גבוה בעולם למשך פחות משנה עד שבנו את בניין האמפייר סטייט קרוב לשם, גם בניו יורק. הגובה שלו הוא 381 מטר והוא נשאר הבניין הכי גבוה בעולם הרבה זמן, ואז זה נהיה קצת מסובך.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">05:15</span>
                </div>
                <div class="content">
                    <p>כי משנות ה-70 והלאה התואר של הבניין הכי גבוה בעולם החליף ידיים כמה פעמים, אבל לפעמים היו ויכוחים על זה. היו כמה טוענים לכתר, כי השאלה היא איך בעצם מגדירים את הגובה של בניין. האנטנה הגדולה שעל הבניין למעלה זה נחשב או לא נחשב? סופרים עד הגג או עד השפיץ או עד הקומה האחרונה שבה אנשים יכולים ממש לדרוך? ומה נחשב לבניין? כלומר, בניין CN בטורונטו במשך הרבה זמן הוא היה המבנה הכי גבוה בעולם, הוא יותר גבוה מבנייני התאומים, אבל הוא לא נחשב לבניין כי אין לו ממש קומות, יש רק קומה אחת באמצע. הרוב זה סתם שפיץ. אז זה בניין או לא בניין? כי לפי כל מיני הגדרות יכולים להיות כל מיני בניינים שהם הכי גבוהים בעולם.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">05:58</span>
                </div>
                <div class="content">
                    <p>וכל זה אולי בעצם לא נחשב, כי אף אחד מהם לא באמת היה הדבר הכי גבוה. הדבר הכי גבוה שאנשים בנו לא היה בניין ולא היה מגדל, זאת הייתה אנטנה. בכמה מקומות בעולם היו ועדיין יש מגדלי תקשורת, אנטנות שידור, שהן גבוהות יותר מהאמפייר סטייט בילדינג ויותר מבניין סירס ויותר ממגדלי התאומים ויותר מכל בניין אחר שהיה קיים אז. האנטנה של רדיו ורשה בפולין הייתה במשך 17 שנה הדבר הכי גבוה שבני אדם בנו אי פעם. הגובה שלה היה יותר משל שני מגדלי אייפל אחד על השני. עכשיו, זה לא בניין, זה היה פשוט עמוד של פיגומי מתכת משולש כזה שנתמך מכל הצדדים בכבלים מאוד מאוד ארוכים.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">06:51</span>
                </div>
                <div class="content">
                    <p>זה לא היה אתר תיירות, אי אפשר היה לבקר שם בשביל לטפס למעלה ולצלם מלמעלה. בקושי הייתה מעלית לטכנאים שהיו צריכים לטפס על הדבר הזה מדי פעם, הטכנאים המאוד אמיצים בלי פחד גבהים. הייתה להם מן מעלית קטנטנה כזאת שטיפסה בתוך הדבר הזה, היא הייתה מאוד מאוד איטית. לקח לה חצי שעה להגיע למעלה. ובסופו של דבר האנטנה הזאת התמוטטה. אבל יש אנטנות אחרות שנמוכות ממנה רק טיפה. בקיצור, בינתיים התואר של הבניין הכי גבוה בעולם החליף ידיים כמה פעמים, והוא עבר מניו יורק לשיקגו ומלזיה ולטייוואן, ותמיד הייתה הכוכבית הזאת של חכמים בלילה שיכולים להגיד למעשה מגדל הטלוויזיה של רדיו ורשה, אבל כל הוויכוחים האלה נגמרו ב-2010. כי אז פתחו את הבורג' ח'ליפה.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">07:47</span>
                </div>
                <div class="content">
                    <p>בעצם קראו לו אז הבורג' דובאי, אחר כך שינו לו את השם לבורג' ח'ליפה. בכל מקרה הוא הכי גבוה. איך שלא תסתכלו על זה. הוא לא רק הבניין הכי גבוה, הוא גבוה יותר מכל מגדל, מכל אנטנה, הוא הדבר הכי גבוה שנבנה אי פעם על ידי בני אדם. נקודה. ולא בהפרש קטן. בזמן שהבורג' ח'ליפה נבנה, הבניין הכי גבוה בעולם, כלומר בניין, לא אנטנה, דבר שאפשר לעבוד ולגור בו, היה טאיפיי 101 בטייוואן. זה בניין שנראה כמו שמונה קופסאות משלוח של אוכל סיני אחת על השנייה, אבל גדולות. הגובה שלו היה 509 מטר. הגובה של הבורג' ח'ליפה הוא 828 מטר. זה לא הפרש קטן. זה לא שבנו קומה אחת יותר גבוה. זה 62% יותר מהשיא הקודם. זה הפרש עצום.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">08:41</span>
                </div>
                <div class="content">
                    <p>בבניין הזה יש 163 קומות. הוא יכול לשכן 35,000 איש. כלומר, קחו את רעננה, חצי מהתושבים ברעננה כולם יכולים להיכנס לבניין אחד. כמה זה גבוה? נגיד את זה ככה: אם הייתם לוקחים את הבורג' ח'ליפה ומניחים אותו על הצד, תושבי דובאי היו מאוד כועסים. אוקיי, נגיד את זה אחרת. אם מישהו נופל מחלון של קומה רביעית, זה יישמע בקירוב טוב ככה: וואאאאאא! בום. עכשיו, אם מסיבה כלשהי מישהו נופל בלי מצנח מהקצה העליון של הבורג' ח'ליפה, זה יכול להישמע בערך ככה: אוי ואבוי, נפלתי מהבורג' ח'ליפה, איזה באסה. ובמחשבה שנייה כל הביקור בדובאי אולי לא היה רעיון טוב. אני בכלל רציתי לנסוע לדובאי, אני רציתי לנסוע לפריז. למה לא פריז? יש שם מגדל, יש שם מסעדות טובות, ובפעם הבאה ניסע לפריז. היי, פתאום הבנתי משהו: E=mc^2 ועוד... ששש! בום.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">09:37</span>
                </div>
                <div class="content">
                    <p>זה האורך של הנפילה, זה 13 שניות. זה די הרבה זמן. אפשר לעשות חשבון נפש משמעותי בזמן שנופלים מהבורג' ח'ליפה למטה. אז אוקיי, הוא מאוד מאוד גבוה. כולם מסכימים על זה. אבל עדיין כל זה היה המה. זה לא עונה לשאלה: למה? למה הוא שם? למה בכלל לבנות בניינים גבוהים מאוד? התשובה הברורה היא כי צפוף. כי יש מקום עם הרבה מאוד אנשים ומעט מאוד מקום. הפתרון הברור הוא לאחסן אותם אחד על השני, ולכן המציאו את הבנייה לגובה. שום עיר גדולה לא הייתה יכולה להיות קיימת אם לכל אחד היה בית צמוד קרקע. אז בונים בניינים גבוהים וככל שהעיר יותר מרכזית ויותר מבוקשת ויותר צפופה, בדרך כלל יהיו בה בניינים יותר גבוהים. אבל לבנות לגובה זה מסובך.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">10:29</span>
                </div>
                <div class="content">
                    <p>זה לא רק הקטע של לשים קומה אחת על קומה אחת. הקטע הזה קל יחסית. אוקיי, זה לא קל. זה מורכב. זה דורש הרבה תכנון. אבל הקטע הזה של לבנה אחת על לבנה אחת יחסית לא מאוד מסובך. החלק הבאמת מסובך הוא לדאוג לזה שאנשים גם יוכלו לחיות בתוך הבניין הזה בקומות המאוד גבוהות. למשל, הם צריכים להגיע למעלה. ובבניין של 100 קומות זה לא ממש סביר לצפות מאנשים לעלות במדרגות. אז יש מעליות. מעליות ברבים, כמובן, משום שאם תהיה לך רק מעלית אחת בבניין עם 100 קומות, אנשים יחכו שעות וימים עד שהמעלית תגיע אליהם. אז צריך הרבה מעליות וככל שהבניין יותר גבוה, צריך עוד יותר מעליות. בבורג' ח'ליפה יש 53 מעליות.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">11:18</span>
                </div>
                <div class="content">
                    <p>וזאת בעיה כי כל מעלית תופסת מקום בבניין לאורך כל הגובה ומצריכה עוד חדרי מכונות, מה שמשאיר פחות מקום לחללי עבודה או מגורים ככל שהבניין יותר גבוה. חוץ מזה, גם בקומה האחרונה של כל בניין יש שירותים, ויש שם כיור, ויש שם ברז. וכשפותחים את הברז יוצאים מים. מה רצית שיצא, קולה? איך זה? צריך לדאוג שהמים יגיעו למעלה. ולהעלות מים כמה קומות זאת לא בעיה גדולה, בשביל זה יש משאבות. אבל להעלות מים לקומה ה-158 זה אתגר. משאבה אחת לא מספיקה כאן. אז בבורג' ח'ליפה למשל המים עולים בשלבים. יש כמה מאגרי מים ענקיים, מן בריכות פנימיות. יש אחת כזאת בקומה 40 ויש מאגר מים בקומה 73 וה-109 וה-155.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">12:12</span>
                </div>
                <div class="content">
                    <p>כשאתם נמצאים בקומה 154 של הבורג' ח'ליפה, יש מכל מים ענק מעל הראש שלכם. ויש שם מיזוג אוויר, גם זה בקומות העליונות זאת בעיה. שטיפה של החלונות בקומה כזאת זה קשה. הפינוי של הזבל. כל בעיה קטנה בתחזוקה של בניין הופכת לבעיה קשה מאוד ומסובכת כשמעלים אותה 100 קומות למעלה. ומנקודה מסוימת זה פשוט כבר לא משתלם. אם אני קבלן ויש לי מגרש באמצע עיר צפופה, אני ארצה לבנות בניין שיהיה כמה שיותר גבוה כדי להכניס כמה שיותר אנשים ולהרוויח כמה שיותר כסף עד לנקודה מסוימת, כי מעבר לגבול מסוים כל הלוגיסטיקה הזאת כבר לא שווה את זה. זה יגיע למצב שאני אתחיל להפסיד כסף על כל קומה נוספת שאני מוסיף לבניין במקום להרוויח.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">13:00</span>
                </div>
                <div class="content">
                    <p>זאת הסיבה שגם בניו יורק סיטי, אחת הערים הכי גדולות וצפופות בעולם עם יותר גורדי שחקים מכל מקום אחר, יש שם המון בניינים עם 50 קומות ו-60 קומות ואפילו 70 קומות, אבל יש רק שני בניינים עם יותר מ-100 קומות. למה? אם כבר בנו גבוה, לא יכולים לבנות גבוה יותר? הם יכולים, זה פשוט לא משתלם. אז יש נקודה שמעבר לה כבר לא משתלם לבנות יותר גבוה. הבורג' ח'ליפה נמצא הרבה הרבה מעבר לנקודה הזאת. הבניין הזה לא הגיוני כלכלית. שלא לדבר על זה שדובאי היא בכלל לא מקום צפוף. אין מחסור במקום בדובאי. זה לא כמו מנהטן שזאת אי קטנה עם מיליון אנשים. יש שם שפע של מקום. יש שם שטחים פתוחים עצומים וריקים. את כל מה שבנו בבורג' ח'ליפה לגובה אפשר היה לבנות לרוחב בעשירית מהמחיר. לא צריך שם בניין ענק. בגלל זה אמרתי, הבורג' ח'ליפה לא הגיוני.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">14:01</span>
                </div>
                <div class="content">
                    <p>אז למה הוא שם? טוב, אני מדבר עליו, לא? גם כשבנו את הפירמידה הגדולה של גיזה היא לא הייתה צריכה להיות כזאת גבוהה. הפירמידה הזאת היא בסך הכל קבר. קבר של פרעה. אף אחד לא גר שם, היא לא פרקטית. בנו אותה לגובה כזה כדי שהיא תהיה יותר גבוהה מהפירמידות האחרות שבהן נקברו פרעונים אחרים כדי להראות שהפרעה הזה היה יותר גדול ויותר חשוב. אין שום סיבה רצינית לבנות פירמידה כזאת, זה שוויץ, זה הכל, זה שוויץ. זה אגו טריפ שהחזיק מעמד 4,000 שנה. גם מגדל אייפל זה לא משהו שהיה צריך באמצע פריז. הצרפתים לא צריכים, זה לא מספק להם אוכל, אף אחד לא גר בו. זאת הייתה אטרקציה תיירותית שהשאירו אותה כי היא הייתה מאוד מאוד מגניבה.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">15:03</span>
                </div>
                <div class="content">
                    <p>וגם בהמשך, הבניין הכי גבוה בעולם, מה שהוא לא יהיה, מאז ומתמיד נועד להיות הכי גבוה בעולם. חוץ מאנטנות הטלוויזיה, לאף אחד מהבניינים האלה לא באמת היה צורך פרקטי להיות כל כך גבוה. זאת הייתה תחרות על היכולת להשוויץ בזה שלך יש את הבניין הכי גבוה בעולם. לכן מי שהקים את הבניינים האלה תמיד היה מישהו שיש לו משהו להוכיח. במשך רוב המאה ה-20 הבניין הכי גבוה בעולם היה בארצות הברית. זה היה אמפייר סטייט בילדינג ואחר כך התאומים ואחר כך בניין סירס ששינה את השם שלו לבניין ויליס, כולם באמריקה. אבל ב-1998 השיא נשבר, שיא חדש שהיה בנייני פטרונס בקואלה לומפור.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">15:49</span>
                </div>
                <div class="content">
                    <p>ומאז ועד היום לא רק שהשיא לא חזר אף פעם לארצות הברית, כמעט כל הבניינים הכי גבוהים בעולם היום לא נמצאים בארצות הברית. הם נמצאים במלזיה או בסין או בווייטנאם או בקוריאה או בדובאי. למה? כי לארצות הברית אין כבר מה להוכיח. אתם שמעתם על ניו יורק. לא משנה אם גורדי השחקים שם כבר לא הכי גבוהים בעולם, אין שום סיכוי בעולם שאתם לא יודעים מה זה ניו יורק. זאת הכלכלה הכי גדולה בעולם, הם בסדר, אתם שמעתם עליהם. גם פריז, למרות שמגדל אייפל הוא כבר יותר מ-100 שנה לא הבניין הכי גבוה בעולם, אין בה מחסור בתיירים. אתם שמעתם על פריז, היא לא צריכה עוד בניין סופר גבוה.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">16:34</span>
                </div>
                <div class="content">
                    <p>לעומת זאת, כשבנו את הבניין בקואלה לומפור, אני בטוח שהרבה אנשים אמרו: רגע, איפה זה קואלה לומפור? זאת כאילו עיר של קואלות? מה זה המקום הזה בכלל? וזאת הייתה דרך מצוינת לגרום לאנשים לשמוע על קואלה לומפור. גיא, שים מוזיקה קואלה לומפורית. אהה... אהה... אתה חושב שהמלזים יסלחו לי אם אני אשים מוזיקה הודית? זה הכי קרוב שמצאתי. עזוב, עזוב, לא משנה. דובאי היא מקום שיש לו הרבה כסף ובעיה. לדובאי יש כסף בין השאר כי יש לה נפט, למרות שלהציג את דובאי בתור אחד מהמדינות הערביות האלה שיש להן המון המון כסף רק בגלל שיש להן נפט, זה לא ממש מדויק.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">17:32</span>
                </div>
                <div class="content">
                    <p>דובאי היא חלק מאיחוד האמירויות הערביות, שזאת מדינה כמו הרבה מדינות אחרות באזור הזה, מאוד מאוד התעשרה כשהתגלה שם נפט. בדובאי עצמה, דרך אגב, יש נפט, אבל לא הרבה. אבו דאבי, השכנה שלה והשותפה שלה באיחוד האמירויות, להם היה את הכסף הגדול של הנפט. בכל אופן, היה להם כסף, זה מספיק בשביל להפוך את המדינה לעשירה מאוד, אבל יש להם גם בעיה. נפט נגמר בסוף. מאגרי הנפט הם לא אינסופיים, הם עומדים להיגמר. בסופו של דבר העולם יעבור למקורות אנרגיה אחרים ואז מה? פשוט תיגמר החגיגה? לאיחוד האמירויות אין אוצרות טבע אחרים, זה מדבר. אפילו מים אין להם. אז לדובאי הייתה תוכנית גיבוי, מה לעשות כדי להמשיך לשגשג גם אחרי שהנפט לא יהיה יותר.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">18:26</span>
                </div>
                <div class="content">
                    <p>הדבר שיש לה חוץ מנפט זה מיקום נוח. היא יושבת בכניסה למפרץ הפרסי, כך שזה מקום טוב לנמל. וגם מבחינת מטוסים, טיסות מאירופה להודו או לאוסטרליה עוברות מעל דובאי, אז הייתה להם הרבה סיבה לעצור שם. אז אחד הדברים הראשונים שדובאי עשתה היה להקים שדה תעופה ענק כדי שמטוסים יוכלו לעצור שם לתדלק, לעשות קונקשנים, כבר טוב. הדבר השני שהם עשו זה לתת סיבה לאנשים, אם הם כבר שם, לצאת משדה התעופה. כי לפני כן לא היה בדובאי הרבה מה לראות. אין שם הרים מאוד יפים או פארקים או משהו, זה מדבר. אז הם התחילו לבנות דברים לראות. זה אפילו לא היה בכסף של נפט, הם לוו הרבה מיליארדי דולרים בשביל זה.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">19:13</span>
                </div>
                <div class="content">
                    <p>אז הם הקימו את בורג' אל-ערב, המלון היפהפה הזה שנראה כמו מפרש, הוא נהיה קצת מפורסם למרות שהוא לא הכי גבוה. הם בנו איים מלאכותיים בצורת מפת העולם ועוד המון המון בניינים גדולים ויפים. אבל כדי באמת להפוך את המקום הזה לאתר תיירות שחייבים לראות, שנמצא ברשימה של המקומות שצריך לראות בעולם, צריך משהו חד פעמי. משהו שיימצא רק במקום הזה ולא בשום מקום אחר. אז הנה רעיון: נבנה את הבניין הכי גבוה בעולם. ולא סתם בניין שיהיה הכי גבוה השנה ובשנה הבאה יעקפו אותו. משהו כל כך בלתי שפוי שהוא יישאר הבניין הכי גבוה בעולם להרבה זמן. והם עשו את זה. הם בנו את הבורג' ח'ליפה. זה היה רק חלק מהפרויקט העצום של להפוך את דובאי ממקום מדברי לעיר שנראית כאילו היא לקוחה מאיזה ספר מדע בדיוני.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">20:14</span>
                </div>
                <div class="content">
                    <p>אגב, צריך להגיד גם שהאנשים שבנו בתכלס את כל הבניינים האלה, אלה היו ועדיין פועלים זרים מהודו ומסין. יש המון כאלה בדובאי, והיחס שהם מקבלים הוא מאוד רע. יש הרבה דיווחים על זה שהאנשים שבנו את הבניינים האלה, התנאים שבהם עבדו היו תכלס עבדות. כך שלא הרבה השתנה מאז תקופת הפירמידה, מתברר. בכל אופן דובאי שפכה על העניין הזה מיליארדים, פשוט על תשומת לב. וזה עבד. כי עכשיו כולם מכירים את דובאי. זה בהחלט לא היה המצב לפני נגיד 30 שנה. הרבה מאוד אנשים בעולם לא היו יודעים להגיד מה זה דובאי ואיפה זה ומה זה עושה.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">21:01</span>
                </div>
                <div class="content">
                    <p>אז יכול להיות שבורג' ח'ליפה בפני עצמו בתור נכס נדל"ן הוא לא משתלם. לאורך זמן יש מצב שיפסידו עליו כסף, אם לא מפסידים כבר עכשיו. אבל בתור הדבר שגרם לאנשים בכל העולם לדעת שדובאי קיימת, למשוך אליה תשומת לב, ובסופו של דבר אולי להגיע אליה בתור תיירים, הוא שווה הרבה. כי בכל עותק של ספר השיאים של גינס יש תמונה של בורג' ח'ליפה, וטום קרוז מטפס עליו בקולנוע, וכל ילד חנון יודע להגיד שהבניין הכי גבוה בעולם הוא בדובאי. כל העולם מכיר את השם הזה, דובאי, עכשיו. כמה כסף בדיוק זה מכניס מאוד קשה לחמת את זה, אי אפשר לדעת בדיוק את הכמות, אבל זה שווה הרבה.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">21:49</span>
                </div>
                <div class="content">
                    <p>אז עכשיו לדובאי יש הצדקה, יש לה קיום גם בלי נפט. היא היום תעשיית תיירות עצומה. שדה התעופה של דובאי הוא היום אחד משדות התעופה הכי עמוסים בעולם ויש מיליוני אנשים שמגיעים לשם כל שנה. לא כולם מבקרים אפילו בבורג' ח'ליפה, אבל זה לא משנה כי הם נשארים במלונות ומבקרים בפארקים וכל זה. הם שווים הרבה מאוד כסף. זה לא הכל בגלל הבניין הבודד הזה, אבל זה בהחלט עזר. אז מהבחינה הזאת בורג' ח'ליפה הוא הגיוני לגמרי. הוא נועד לבצע תפקיד והוא מבצע את התפקיד הזה מצוין. התפקיד הוא להיות מפורסם. להיות הבניין הכי גבוה בעולם.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">22:35</span>
                </div>
                <div class="content">
                    <p>יש עובדה אחת בקשר לבורג' ח'ליפה שמדגימה מצוין את העובדה שהתפקיד שלו הוא להיות גבוה. הבניין השני הכי גבוה בעולם, אתם יודעים מה זה? כנראה שלא, זה בסדר. כמעט אף אחד לא יודע את זה. אנשים יודעים מה הכי גבוה, לא השני הכי גבוה. נכון לכרגע לזמן שאני מקליט את זה, הבניין השני הכי גבוה בעולם הוא מגדל שנגחאי בסין. ההפרש בינו לבין הבורג' הוא גדול. הוא יותר מ-200 מטר. אבל אם נשתמש במדד אחר, אם סופרים את הגובה של הקומה האחרונה בבניין, הכי גבוהה שנמצאת בשימוש, שאנשים חיים בה, עובדים בה, מבקרים בה. הבורג' ח'ליפה עדיין יותר גבוה ממגדל שנגחאי, אבל ההפרש הוא שני מטר. זה הכל. בתכלס זה אותו גובה.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">23:29</span>
                </div>
                <div class="content">
                    <p>כלומר, אם אתם רוצים להסתכל על העולם כמה שיותר מגבוה, אין באמת הרבה הבדל אם אתם נוסעים לדובאי או לשנגחאי. אז מה גורם לבורג' ח'ליפה להיות כזה גבוה? כל מה שמעל הקומה הזאת. כלומר, יותר מרבע מהגובה של הבורג' ח'ליפה הוא מה שנקרא באדריכלות vanity height, כלומר גובה שוויץ, גובה פארש. אין שם כלום. אין שם משרדים, אין שם מרפסות תצפית. תיירים לא יכולים להגיע לשם, אין שם שום דבר. הוא ריק. הוא שם רק כדי להיות גבוה. אם הייתם הולכים לשם, ואתם לא יכולים, כי כמו שאמרתי זה סגור לתיירים, שלא לדבר על כאלה עם דרכון ישראלי, אבל זה עניין אחר.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">24:22</span>
                </div>
                <div class="content">
                    <p>אבל בתור עובדים או טכנאים או משהו כזה, אם אתם מכירים את הבנאדם הנכון שיפתח לכם את הדלת הנכונה בקומה האחרונה, הייתם עולים לקומה שהיא ריקה. נראית כמו חלל של אתר בנייה ויש שם עוד מעלית, אבל להבדיל מכל המעליות האחרות בבניין הזה, זאת מעלית מצ'וקמקת שעולה קצת למעלה, ואז אתם יכולים לטפס במדרגות. יש שם קומות שאין בהן שום דבר חוץ ממדרגות, וכשנגמרות המדרגות מטפסים בסולם. בקטע הזה הבניין הוא כל כך צר שיש בו רק סולם, ואז מגיעים למעלה. ולמעלה יש אנטנה. וזהו.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">24:57</span>
                </div>
                <div class="content">
                    <p>כמו שאמרתי, לעשות קומות שאנשים יכולים לעבוד ולגור בהן, שיש בהן מים וחשמל והכל, זה מאוד מאוד מאוד קשה. אבל פשוט לשים עוד קומה על הקומה הקודמת זה יחסית קל. עכשיו, אף אחד לא רימה, זה לא שהבורג' ח'ליפה לא באמת הכי גבוה, הוא באמת הכי גבוה בעולם, אבל חלק גדול מהגובה שלו הוא לגמרי סתם. הוא לא משרת שום תפקיד חוץ מלהיות גבוה. הבורג' ח'ליפה מן הסתם לא יישאר הכי גבוה בעולם לנצח. היו בניינים הכי גבוהים בעולם לפניו ויהיו גם אחריו, מן הסתם. למרות שהעובדה שהוא עקף את השיא בכל כך הרבה אמורה לתת לו כמה שנים טובות במקום הראשון. אבל המרוץ לא נגמר.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">25:46</span>
                </div>
                <div class="content">
                    <p>כבר עכשיו, כלומר עכשיו מתי שאני מקליט את זה, יש תוכניות לבנות בניינים גבוהים יותר ונכון לעכשיו הבניין הכי גבוה בעולם הבא אמור להיבנות בג'דה. אתם יודעים איפה זה ג'דה? יש סיכוי טוב שלא, וזה בדיוק העניין. ג'דה היא עיר בסעודיה על ים סוף, קרוב למכה. היא עיר לא קטנה בכלל, יש שם ארבעה מיליון תושבים, ויש סיכוי מצוין שאף פעם לא שמעתם עליה. ובדיוק את המצב הזה סעודיה רוצה לתקן. היא רוצה להפוך את ג'דה לדובאי החדשה. והיא עושה את זה בדיוק בשיטה של דובאי.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">26:26</span>
                </div>
                <div class="content">
                    <p>לסעודיה יש הרבה מאוד כסף מנפט, היא רוצה להפוך את ג'דה למרכז סחר ותיירות עולמי ברמה של דובאי ולכן היא בונה שם כל מיני דברים מגניבים ויפים, כולל את הבניין הכי גבוה בעולם. הבניין הזה אפילו די דומה לבורג' ח'ליפה, גם הוא בנוי על בסיס משולש כזה בצורת מן תלתן ואפילו אותו אדריכל, אדריאן סמית', תכנן אותו. כלומר לגמרי בסעודיה העתיקו מדובאי את כל שיעורי הבית. עכשיו, כשמגדל ג'דה יהיה גמור, הוא יהיה עוד יותר גבוה מהבורג' ח'ליפה. מה יהיה הגובה המדויק שלו? אני לא יכול להגיד כי זה סוד. הסעודים לא מגלים מה אמור להיות הגובה המדויק שלו כדי שאף אחד לא יחטוף להם את השיא ויבנה משהו בסנטימטר אחד יותר גבוה או משהו.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">27:12</span>
                </div>
                <div class="content">
                    <p>אבל הוא אמור להיות בגובה של לפחות 1,000 מטר. כלומר הבניין מעשה ידי אדם הראשון אי פעם שיהיה בגובה של יותר מקילומטר. ואת בניין ג'דה כבר התחילו לבנות. למעשה התחילו לבנות אותו מזמן, התחילו לבנות אותו ב-2013, ונכון לרגע שבו אני מקליט את זה, נבנו כבר 58 קומות. וזה בכלל לא מעט. לרוב הבניינים 58 קומות זה הרבה מאוד. מצד שני, לפני שנה גם היו שם 58 קומות וככה גם בשנה שלפניה. זה בגלל שהעבודה על מגדל ג'דה הפסיקה לפני כמה שנים וכבר הרבה זמן שהוא עומד פשוט בתור שלד של 58 קומות באמצע המדבר, ולא לגמרי ברור אם העבודה עליו בכלל תמשיך אי פעם.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">28:05</span>
                </div>
                <div class="content">
                    <p>עכשיו, למה הפסיקו לבנות אותו? זה כנראה קשור לניקוי האורוות שיורש העצר הסעודי החדש עשה, שבמסגרת הזאת הרבה אנשים חשובים ועשירים לשעבר בסעודיה נעצרו. וזה כלל שני בכירים בחברות שמימנו את המגדל הזה, אז זה כנראה היה בעיה. יכול להיות שהם החליטו שבעצם לא בא להם לשפוך עוד מיליארדים על בניין שהתפקיד שלו זה להיות הכי גבוה בעולם. הסעודים כל הזמן טוענים שהם בעצם תכף חוזרים לבנות את הבניין הזה, תכף ומיד עוד מעט הם מפסיקים את ההפסקה וממשיכים לבנות את הבניין ויכול להיות שזה באמת יקרה. שוב, אני לא יודע מתי אתם מקשיבים לזה, יכול להיות שאתם מאזינים מתישהו שכבר השלימו אותו. נכון לרגע זה - לא.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">28:54</span>
                </div>
                <div class="content">
                    <p>עכשיו דובאי עצמה לא פראיירית, בטח שלא רוצה שייקחו ממנה את התואר של העיר עם הבניין הכי גבוה בעולם כי הקטע הזה עבד להם ממש טוב. אז עוד הרבה לפני שהמגדל בג'דה היה מוכן, הם כבר הנחיתו מכת נגד. הם התחילו לעבוד על מגדל הנמל של דובאי, שאמור לעמוד לא רחוק מהבורג' ח'ליפה ולהיות עוד יותר גבוה. גם הם שומרים את הגובה המיועד בסוד, אבל מן הסתם המטרה היחידה של הבניין הזה זה להיות הכי גבוה בעולם, אז הוא יהיה יותר גבוה ממגדל ג'דה, זה אומר יותר גבוה מקילומטר. דיווחים לא רשמיים אומרים שהוא אמור להיות בגובה של 1,300 מטרים. שזה יותר מארבעה מגדלי אייפל אחד על השני, שלושה אמפייר סטייט אחד על השני, 236 ג'ירפות... זה גובה פסיכי.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">29:49</span>
                </div>
                <div class="content">
                    <p>אוקיי, עכשיו זה לא טכנית בניין, זה מגדל. כלומר לא יהיו לו 200 קומות אלא תהיה לו קומה אחת גבוהה מאוד מאוד מאוד שאפשר לעלות עליה באיזה מעלית, והוא גם לא תומך בעצמו אלא נעזר בכבלים מכל הכיוונים. אז טכנית זה לא בניין אלא קטגוריה אחרת, אבל למי באמת אכפת? זה יהיה הדבר הכי גבוה שבני אדם בנו אי פעם. זה מה שחשוב. כלומר, אם באמת יבנו אותו אי פעם. כי מה שקרה בינתיים זה שחפרו יסודות למגדל הזה ואז הפסיקו. למה הפסיקו? אה... טוב, הם כנראה הפסיקו בגלל שבג'דה הפסיקו. כי תכלס המטרה היחידה של המגדל הזה הייתה לוודא שתואר הבניין הכי גבוה בעולם יישאר בדובאי וברגע שהסכנה שיגזלו את התואר חלפה, לא צריך אותו יותר. דובאי לא באמת צריכה עכשיו עוד מגדל.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">30:48</span>
                </div>
                <div class="content">
                    <p>יש עוד תוכניות, תוכלו למצוא עוד הרבה תכנונים ודיבורים על בניינים סופר-אקסטרה גבוהים, אבל הם נוטים להישאר ברמת התכנון והפנטזיה ולא באמת להיבנות מסיבות מאוד הגיוניות. זה עולה מיליארדים, זה לא באמת משתלם, ולא ממש צריך את זה. כדי שייבנה בניין הכי גבוה בעולם חדש, צריך מדינה שיש לה מה להוכיח, שמנסה למשוך תשומת לב שאין לה עדיין מספיק תשומת לב ושיש לה מיליארדים מיותרים להשקיע בשלט פרסומת ענק כזה. זה צירוף נסיבות מאוד ספציפי ונכון לרגע זה פשוט לא נראה כאילו זה הולך לקרות. אז בידיעה שמתישהו המשפט שאני אומר לא יהיה נכון יותר, כרגע זה נראה כאילו הבורג' ח'ליפה עומד להישאר הבניין הכי גבוה בעולם לדי הרבה זמן.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">31:42</span>
                </div>
                <div class="content">
                    <p>אז מה הייתה השאלה? מה הבניין הכי גבוה בעולם? בורג' ח'ליפה. למה הבניין הכי גבוה בעולם? כדי להיות הכי גבוה בעולם. אין שום צורך מעשי לבנות בניין כזה, זה לא פרקטי, זה סוג של פרסומת, זה עובד. עובדה, הנה אני מדבר עליו. זאת הייתה התשובה. אחרי הפרסומת אז עוד כמה מילים בקשר לדובאי ובקשר לבעיה שדובאי לא השקיעה בה מספיק תשומת לב, וחבל.</p>
                </div>
            </article>
            
            <article class="paragraph speaker-קריין">
                <div class="paragraph-meta">
                    <span class="speaker-name">קריין</span>
                    <span class="timestamp">32:32</span>
                </div>
                <div class="content">
                    <p>בקמפוס IL תמצאו מגוון עשיר של קורסים חינמיים לקידום הקריירה, קרדיט אקדמי והעשרה כללית. ניהול משא ומתן הוא דוגמה מצוינת לקורס שיעזור לכם גם במישור האישי היום-יומי. בקטע שנשמע מיד מתוך הפודקאסט "המאסטרים" של קמפוס IL, תספר עורכת הדין אורנה קופולוביץ' מהמכון הטכנולוגי חולון על ההבדל בין עמדות ותפיסות כלליות לבין אינטרסים וכיצד הבלבול ביניהם פוגע ביכולתנו לנהל משא ומתן.</p>
                </div>
            </article>
            
            <article class="paragraph speaker-אורנה">
                <div class="paragraph-meta">
                    <span class="speaker-name">אורנה</span>
                    <span class="timestamp">33:09</span>
                </div>
                <div class="content">
                    <p>משא ומתן הוא בהחלט מיומנות שנולדים איתה, אבל זו מיומנות שניתן גם לרכוש. למעשה אם לחשוב על זה, כולנו מנהלים משאים ומתנים כל יום כל היום, גם עם הילדים שלנו, גם בחיים המקצועיים. בעצם זה נמצא סביבנו כל הזמן. העניין הוא שכל עוד אנחנו לא מודעים לצורה שבה אנחנו מנהלים משא ומתן, אנחנו נוטים להתנהל בתוך משא ומתן ולא לנהל אותו. אנחנו נותנים לרגשות שלנו לנהל אותנו, לאמונות, לתפיסות, לדברים שאמרו לנו אחרים, לדברים שגדלנו עליהם. לכן בעיניי מאוד חשוב לעצור רגע ולראות איך אנחנו יכולים ללמוד לנהל משא ומתן כדי להשפיע גם על החיים המקצועיים שלנו אבל יותר מזה, לפני הכל, על החיים האישיים שלנו.</p>
                </div>
            </article>
            
            <article class="paragraph speaker-קריין">
                <div class="paragraph-meta">
                    <span class="speaker-name">קריין</span>
                    <span class="timestamp">33:53</span>
                </div>
                <div class="content">
                    <p>את הקורס המלא "ניהול משא ומתן" תמצאו בקמפוס IL, המיזם הלאומי ללמידה דיגיטלית בהובלת מטה ישראל דיגיטלית במשרד לשוויון חברתי והמועצה להשכלה גבוהה. וזו רק דוגמה אחת מתוך קטלוג עשיר של קורסים איכותיים והכל פתוח בחינם. חפשו קמפוס IL בגוגל או חפשו באפליקציית הפודקאסטים שלכם את "המאסטרים" ותיהנו מהמרצים הטובים ביותר בארץ שעוזבים את כיתות הלימוד ומגיעים עד אליכם.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">34:29</span>
                </div>
                <div class="content">
                    <p>שלום, חזרנו. יש סרטון ביוטיוב שצולם מתוך מכונית שנוסעת בכביש באמצע המדבר ליד דובאי. ובשולי הכביש בצד ימין עומדת מכלית. אז אנחנו עם האוטו עוקפים את המכלית ואחריה יש עוד מכלית ואחריה יש עוד מכלית ואחריה יש עוד מכלית ואחת ואחת ועוד אחת ועוד אחת וזה פשוט לא נגמר. זה נראה כמו שורה אינסופית של מכליות, זה נמשך קילומטרים השורה הזאת. האנשים במכונית כל הזמן מדברים וצוחקים על השורה של המכליות הזאת ובנקודה מסוימת אחד מהם אומר: אולי פשוט עשינו סיבוב וחזרנו להתחלה? זה פשוט מעגל של מכליות? אבל לא, זה פשוט שורה ארוכה מאוד מאוד מאוד של מכליות שכולן עומדות בתור. והאנשים האלה במכונית לאורך כל הנסיעה מדברים וצוחקים על המכוניות האלה וקוראים להן poop trucks, כלומר משאיות קקי.</p>
                </div>
            </article>
            
            <article class="paragraph speaker-קליפ">
                <div class="paragraph-meta">
                    <span class="speaker-name">קליפ</span>
                    <span class="timestamp">35:34</span>
                </div>
                <div class="content">
                    <p>Here's all the poop trucks all lined up. How much, Mark? 10,000 gallons each. The lineup starts here and goes... What a curve. That's a lot of poop, baby. Here we go.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">35:43</span>
                </div>
                <div class="content">
                    <p>והם צודקים, כי זה מה שיש במכליות האלה: הן מובילות מי שופכין, הן מובילות ביוב. והמכליות האלה עמדו בתור הזה ליד דובאי כל יום. העניין הוא כזה: כמו שאמרתי, דובאי היא עיר שפותחה מהר מאוד. המון בניינים גבוהים ומרשימים נבנו שם תוך זמן ממש ממש קצר והיה לדובאי מאוד מאוד חשוב שהם יהיו שם, הבניינים האלה, כדי להיות אטרקציה תיירותית. כל כך חשוב שהבניינים האלה נבנו לפני שכל התשתיות העירוניות בכלל יהיו במקום, למשל רשת ביוב. במשך שנים לכל גורדי השחקים האלה בדובאי לא הייתה תשתית ביוב עירונית. היו בתי שימוש בבניינים האלה מן הסתם וכל הג'יפה זרמה לתחתית ואז לא היה צינור שיזרים אותה הלאה אל מתקן הטיחור.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">36:40</span>
                </div>
                <div class="content">
                    <p>לכן מה שהיה צריך לעשות זה כל יום לשאוב את התוצרת היומית של הביוב מכל הבניינים האלה אל מכליות, והמכליות האלה הסיעו את הג'יפה אל מתקן הטיחור כמה קילומטרים מחוץ לעיר. כל יום, שיירה עצומה של מכליות שעומדות בתור להתרוקן. הן עמדו בתור במשך הרבה שעות, לפעמים יותר מיום. אם אתם רוצים להתרשם מכמה ביוב אנשים מייצרים ביום אחד, שורת המשאיות האינסופית הזאת היא דוגמה מצוינת. והיא גם דוגמה מצוינת לאיך לא לבנות עיר, כי להסיע ביוב במכליות כל יום זה מאוד לא כלכלי ובטח שלא טוב לסביבה.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">37:21</span>
                </div>
                <div class="content">
                    <p>עכשיו בעקבות הדיווחים על המצב הביזארי והאמיתי הזה, אז ראיתי בהרבה מקומות את הכותרת המגניבה שזה נכון גם לגבי בורג' ח'ליפה. שגם הוא הבניין הכי גבוה בעולם לא מחובר לביוב וכל מי השופכין שלו בעצם מוסעות כל יום במשאיות. זה סיפור מדהים וזה מדגים נהדר את הקשיים שבתשתיות בבניין כזה גדול ואת הטירוף של לבנות בניין כזה. מצד שני, לצערי הרב זה גם ככל שאני יכול לברר לא נכון. זה כמעט נכון. הסרטון של המשאיות צולם בשנת 2009, שנה לפני שהבורג' ח'ליפה נפתח. המשאיות האלה כבר לא שם.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">38:07</span>
                </div>
                <div class="content">
                    <p>בסופו של דבר בנו בדובאי תשתית ביוב מסודרת שמזרימה את הביוב בצינורות מתחת לאדמה כמו שצריך. הם לא בנו על להסיע את הביוב במשאיות לנצח. ואמנם אין לי גישה חופשית לנתוני רשות הביוב של איחוד האמירויות, אבל ככל שאני מבין זה קרה לפני שהבורג' ח'ליפה נפתח. כלומר לא, ככל הנראה אף פעם לא הסיעו את הביוב שלו במשאיות. זה כן היה נכון לגבי הרבה בניינים גדולים אחרים. אז מה זה אומר? לבנות בניין ממש ממש גבוה זה סבבה, אבל צריך לשים לב לפרטים הקטנים מתחת שאולי הכל שם מסריח. וגם כותרות ממש ממש מגניבות באתרים זה סבבה, אבל צריך לשים לב לפרטים הקטנים מתחת שאולי בעצם הכל שם מסריח.</p>
                </div>
            </article>
            
            <article class="paragraph speaker-דורון">
                <div class="paragraph-meta">
                    <span class="speaker-name">דורון</span>
                    <span class="timestamp">38:55</span>
                </div>
                <div class="content">
                    <p>זאת הייתה התשובה. את כל הפרקים של הפודקאסט הזה אתם יכולים למצוא באתר ranlevi.com/theanswer או אתם יכולים למצוא את זה בכל אפליקציית פודקאסטים שאתם מאזינים לה. אה... אני עושה הרצאות, לא על בניינים גבוהים דווקא, על הרבה מאוד דברים אחרים. אתם יכולים להזמין אותי לאירועים פרטיים, אירועי חברה, מה שלא יהיה או לקבל מידע על הרצאות ציבוריות שאני עושה בעמוד הפייסבוק "דורון פישלר נגד העולם". מפיק ועורך גיא בינון, אביב שם טוב ייעוץ ותמיכה מורלית, רן לוי העורך הראשי, דני תימור... דני תימור! זה הוא ששלח את השאלה הזאת? לא הבנתי פשוט על מה... כן, הוא המנהל העסקי שלנו מתברר. אני דורון פישלר, להתראות.</p>
                </div>
            </article>
            
        </div>
    </div>

    <script>
        const audio = document.getElementById('audio-player');
        const words = document.querySelectorAll('.word');
        let currentWord = null;

        function seekTo(time) {
            audio.currentTime = time;
            audio.play();
        }

        audio.addEventListener('timeupdate', () => {
            const time = audio.currentTime;

            // Simple optimization: only check around the current word or linear scan if lost
            // For robustness, we'll just do a linear scan for now. 
            // In a huge transcript, we might want a binary search or index.
            
            let found = false;
            words.forEach(word => {
                const start = parseFloat(word.dataset.start);
                const end = parseFloat(word.dataset.end);

                if (time >= start && time < end) {
                    if (currentWord !== word) {
                        if (currentWord) currentWord.classList.remove('active');
                        word.classList.add('active');
                        currentWord = word;
                        
                        // Auto-scroll logic
                        const container = document.getElementById('transcript');
                        const wordTop = word.offsetTop - container.offsetTop;
                        // scroll if word is getting out of view
                        container.scrollTop = wordTop - 100; 
                    }
                    found = true;
                }
            });

            if (!found && currentWord) {
                currentWord.classList.remove('active');
                currentWord = null;
            }
        });
    </script>
</body>
</html>