<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>איך עושים דרקון? [התשובה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>איך עושים דרקון? [התשובה]</h1>
        <div class="meta-row">
            <span class="meta-date">פורסם ב: 24 במרץ 2025</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="player-container">
        <audio id="audio-player" controls>
            <source src="" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
        
            
        
            
        
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:00</span>
                </div>
                <div class="content">
                    <p>בכיתה א' יעל גילתה כוכב לכת חדש. אמיתי, כוכב לכת שלא היה מוכר עד אז מסביב לשמש אחרת. נמרוד בנה מכשיר שמתרגם את שפת העגבניות. ברצינות, הוא הקליט את הקולות שעגבניות עושות (הן עושות קולות!) כדי לדעת את כמות המים המדויקת שהן צריכות. שניהם למדו במרכז מדעני העתיד, אבל לא עליהם אני רוצה לדבר עכשיו אלא עליכם. אתם ספציפית, אתם שמאזינים עכשיו ולומדים בכיתה ז' או ח' או ט'. איזה מין אנשים אתם? איזה מין בני ובנות נוער מאזינים לפודקאסטים על מדע והיסטוריה וטכנולוגיה וכאלה דברים? אני מוכן לנחש - בני נוער סקרנים, כאלה שמתעניינים בדברים, כאלה שרוצים ללמוד דברים, לא רק את מה שלומדים בבית הספר. ואולי מסתכלים על העולם קצת אחרת ואולי מחפשים אתגרים קצת יותר מעניינים. אז אם אי פעם הרגשתם שאתם קצת מחוץ למסגרת, זה הזמן להיכנס למסגרת שכן מתאימה לכם. קוראים לזה מרכז מדעני העתיד. שם יומרני, אני יודע, אבל צריך למכור את זה גם להורים שלכם. מה שזה אומר זה שאתם מגיעים למוסדות אקדמיים בארץ כדי ללמוד ברמה אקדמית כבר בזמן התיכון, לבצע מחקרים פורצי דרך, להשתלב במעבדות עם החוקרים הכי טובים בישראל ולהיות עם אנשים סקרנים כמוכם, כי לשנות את העולם זה כיף, אבל זה הרבה יותר כיף כשעושים את זה ביחד. ההרשמה היא לתלמידות ותלמידים בכיתות ז' עד ט' והיא פתוחה עכשיו. אז אם זה אתם, אם הפרסומת הזאת דיברה עליכם, תחפשו ברשת 'מרכז מדעני העתיד'. ואם זה לא אתם, אז סליחה שהפרעתי. התוכניות הן מיזם משותף של מרכז מדעני העתיד ומשרד החינוך.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:00</span>
                </div>
                <div class="content">
                    <p>היי, אני דורון פישלר וזאת 'התשובה'. כאן שולחים לי שאלות ולפעמים אני גם עונה עליהן, כלומר אני בוחר אחת מהרבה יותר מדי שאלות שהגיעו אליי כדי לענות עליה. ואלי, זה אשכרה השם, אלי, שלח לי את השאלה הזאת: האם מבחינת חוקי הטבע דרקונים היו יכולים להתקיים? כאילו, אני יודע, הוא יודע, אלי יודע שזאת אגדה, השאלה שלי היא האם טכנית יכולה להיות חיה שיש בה אש וכולי.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:41</span>
                </div>
                <div class="content">
                    <p>טוב, זאת שאלה שצריך לענות עליה. דבר אחד שאני יכול להגיד מראש זה שאם היו בעולם דרקונים הם היו ממש רחוקים מלהיות החיה הכי מוזרה שיש. יש דברים אמיתיים לחלוטין בעולם שקיימים, שלידם דרקון זה דבר שפוי לחלוטין. כאילו מה זה דרקון? יש לו כנפיים והוא יורק אש, בסדר. אתם ראיתם פעם את ארמדיל החולות? זה דבר מאוד חמוד, אבל כאילו זה לא נראה כמו דבר שקיים, זה נראה כמו אפרוח שהתחפש לאביר. או צלופח סקנאי, האמת שאני לא בטוח שזה השם הרשמי שלו, יכול להיות שזה בדיוק כמו החסילון גמל שלמה, אבל ככה כתוב בוויקיפדיה. צלופח סקנאי זה אחד מהדברים האלה ששטים רחוק מאוד מתחת לים וזה בגדול פה, פה ענק משוטט עם טיפ-טיפה זנב שמחובר אליו. ואני לא אתחיל אפילו לדבר על סיפונופורים, כי זה בכלל לא נראה כמו חיה. ליד כל הדברים האלה דרקון זה בסדר, דרקון זה כולה חיה, זה נשמע מאוד הגיוני. אז אין דרקונים, אבל אולי הם היו יכולים להיות. אולי אם האבולוציה הייתה לוקחת איזה שהיא פניה שמאלה באיזה שהיא נקודה, אז היה נוצר לנו דרקון. או אם היה לי עורך גנטי שאני יכול לשלב גנים של חיות איך שאני רוצה, האם אני הייתי יכול לייצר דרקון? זאת השאלה. בשביל לענות על זה אני צריך קודם כל כמה חוקים והגדרות בסיסיות.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">05:00</span>
                </div>
                <div class="content">
                    <p>קודם כל מה זה דרקון? מכיוון שדרקונים לא באמת קיימים, קצת קשה להגדיר איך בדיוק הם אמורים להיראות ומה הם אמורים לעשות. יש דרקונים בכל מיני ספרים וסרטים ומשחקים והם נראים שונה אחד מהשני. יש גדולים ויש קטנים, לפעמים נושפים אש אבל יש כאלה שנושפים קרח, חשמל, מיץ תפוזים, לא יודע. הם נושפים הרבה מאוד דברים אז אין הגדרה לגמרי ברורה. ברור שאני לא יכול לדבר על כולם, כדי שלא נישאר כאן לנצח. אז מה שאני מדבר עליו זה הדרך הכי מקובלת וקלאסית להציג דרקון. מה זה אומר? זה זוחל, הוא גדול, יש לו ארבע רגליים, יש לו כנפיים והוא נושף אש. אם יש לכם חיה שמתאימה לכל ההגדרות האלה, אז יש בסיס להגיד זה דרקון. עכשיו חוץ מזה אבל יש עוד כלל אחד, יש חוק אחד שאני צריך להשתמש בו: בלי קסמים. כי דרקונים הם יצורים קסומים, כלומר יכול להיות שיש בהם הרבה דברים שהם לא בהכרח הגיוניים, אבל זה לא משנה כי זה קסם. הם עובדים על קסם. אז כן, ברור שזה קסם, אבל העניין הוא שאם אומרים 'זה קסם' זה פותר את כל הבעיות וזה לא מעניין. זה לא מה שאני מנסה לבדוק. אני רוצה לראות האם יכולה להיות חיה אמיתית כזאת לפי הביולוגיה, הפיזיקה, האבולוציה של המציאות שלנו, לא לפי קסמים. תגידו לא לקסמים. אז זה הדבר שאני צריך לבדוק. בדרך לזה אני אצטרך לבדוק גם חיות מיתולוגיות אחרות כמו פגסוסים ומלאכים ושדים ופיות. וחוץ מזה אתם בדרך תלמדו כמה דברים שאולי לא ידעתם על חיות מופלאות באמת, על פרות.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">06:31</span>
                </div>
                <div class="content">
                    <p>אוקיי, אז מה צריך להיות כדי להיות דרקון? אני חושב שצריך שלושה דברים עיקריים. דבר ראשון: דרקון צריך להיות גדול. דרקונים הם גדולים. שוב, זה לא תמיד ככה, יש כל מיני סיפורים גם על דרקונים קטנים, אבל בגדול בדרך כלל כשאומרים דרקונים הם גדולים. 'טופלס' מ'הדרקון הראשון שלי' הוא באורך של שמונה מטר בערך לפי איך שהוא נראה. ויש שם כמובן הרבה מאוד סוגים אחרים של דרקונים. ב'משחקי הכס' לדאינריז יש שלושה דרקונים, הם מתחילים מאוד קטנים אבל הם גדלים. דרוגון הוא הגדול מביניהם והוא עד סוף הסדרה מגיע לגודל של בואינג 737 עם קשקשים שנושף אש, והוא באורך של איזה 40 מטר. וזה עוד קטן לעומת דרקונים אחרים שמוזכרים במשחקי הכס שהם ענקיים באמת. 'סמאוג' מההוביט הוא גדול, אני לא יודע כמה הוא גדול, זה קשה להעריך את זה אבל הוא משהו כמו 130 מטר בסרט. זאת חיה גדולה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">07:51</span>
                </div>
                <div class="content">
                    <p>עכשיו כמובן חיות גדולות מאוד היו קיימות. היו בעולם דינוזאורים. הדינוזאורים הכי גדולים שהיו הם זאורופודים. זה גם החיות היבשתיות הכי גדולות שהיו קיימות אי פעם. חיות כמו ארגנטינוזאורוס ופטגוטיטאן וסופר-זאורוס. יש אחד כזה, ככה קוראים לו, למרות שהוא לא עף ומציל אנשים. הכי מוכר ביניהם למרות שהוא לא הכי גדול הוא ברונטוזאורוס. כלומר אלה הדינוזאורים שנראים כמו פיל אקסטרה לארג' עם צוואר מאוד מאוד ארוך מצד אחד וזנב מאוד מאוד ארוך בצד השני. הם החיות הכי גדולות. האורך של כמה מהם הוא בין 30 עד 40 מטר מהראש עד הזנב. מה שאומר שאם אתם נוסעים באוטובוס ויש תחנה בזנב של הדינוזאור אבל אתם צריכים להגיע לראש שלו, יש מצב שאתם לא תרדו בתחנה הזאת אלא תחכו לתחנה הבאה. זה עד כדי כך גדול.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">09:00</span>
                </div>
                <div class="content">
                    <p>אבל כמה שהם גדולים ומרשימים, לא הייתי קורא להם דרקונים. הדינוזאורים האלה הם לא אוכלי בשר, הם אוכלי עשב. והם לא מהירים במיוחד. הם כן יכולים למעוך אתכם בטעות, אבל בגלל זה בסרטים של 'הבה נברח מהדינוזאורים שרוצים לטרוף אותנו', הם לא מככבים בדרך כלל כי הם לא כאלה מרגשים. הם חיות גדולות ואיטיות. וזה גם לא ממש נראה כמו שדרקון נראה. כשאתם מציירים דרקון אתם לא תתחילו מפיל ולכן אתם גם לא תתחילו מברונטוזאורוס. כלומר, יש להם ארבע רגליים ענקיות שכל אחת מהן היא עמוד שנמצאות מתחת לגוף, שכמובן צריך את זה בשביל לתמוך בכל המשקל הזה. כשמציירים דרקונים הם בדרך כלל נראים כמו לטאות גדולות, כלומר יש להם רגליים שריריות ומהירות עם טפרים שהן בצדדים של הגוף. כלומר זה לא נראה כמו הדינוזאורים האלה, זה נראה כמו דינוזאורים טורפים, כמו הטירקס שיודע לרוץ ובגדול אם אתם לוקחים טירקס ואתם מוסיפים לו כנפיים אז יש לכם משהו שבגדול נראה כמו דרקון. אבל הטירקס הוא לא גדול באותה מידה, הוא גדול אבל הוא לא גדול כמו הכי גדולים. מבחינת משקל הטירקס הוא משהו כמו רבע מהארגנטינוזאורוס למשל. אבל עדיין, הוא באורך של משהו כמו 12 מטר. אז זה אמנם לא הכי גדול, אבל אני חושב שזה די גדול. זאת אומרת אם היה לכם דרקון בגודל של 12 מטר אז זה לא שאנשים היו אומרים 'מה זה? איזה דרקון קטן!'. לא, זה מכובד, זה כבר מכובד. מהבחינה הזאת, מבחינת הגודל, זה בסדר, אין בעיה עם זה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">10:56</span>
                </div>
                <div class="content">
                    <p>החלק השני והיותר מורכב הוא האש. כדי להיות דרקון אתה צריך לנשוף אש. אין חיות שנושפות אש במציאות. יש בני אדם שנושפות אש אבל הם מרמים. הם לא באמת מחזיקים אש בתוך הגוף, הם מחזיקים פשוט בפה איזה שהוא נוזל דליק ומחזיקים לפיד או איזה שהיא אש קטנה ליד הפה ואז פשוט יורקים את הנוזל הדליק קדימה דרך האש והוא ניצת ואז זה נראה כאילו יוצאת להבה גדולה מתוך הפה של הבנאדם, אבל לא באמת הייתה לו להבה בתוך הגוף. אותו עיקרון בדיוק הוא עיקרון של מצית. במצית יש נוזל דליק וכשאתם לוחצים עליו אז שני דברים קורים: א' נפתח פתח קטן שממנו משתחרר קצת גז דליק, ותוך כדי זה גם הסתובב הגלגל שיוצר גיצים, ניצוץ. וכששני הדברים האלה נפגשים, גז דליק וניצוץ וחמצן (אבל הוא נמצא באוויר בכל מקרה), יש אש.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">12:11</span>
                </div>
                <div class="content">
                    <p>אז השאלה היא האם יכולה להיות חיה שיודעת לעשות את זה? אז גז, חיות שפולטות גז, את זה יש. כולנו פולטים גז מדי פעם, זה בסדר, זה טבעי. יש שתי דרכים עיקריות שבהן בני אדם משחררים גז, שתיהן נחשבות ללא מנומסות לעשות בזמן הארוחה. חשוב לציין שזה לא אותם גזים בשני המקרים. הגז שנפלט מהפה, גרעפס, זה פשוט גזים שנבלעו ביחד עם האוכל בטעות או שנמצאים בתוך המזון שלנו כמו הגזים בקולה, שהם פשוט משתחררים ועולים חזרה, ככה שזה בגדול אוויר. אז אי אפשר להצית גרעפס.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">13:02</span>
                </div>
                <div class="content">
                    <p>מה שנפלט מהצד השני זה משהו אחר. זה גזים שהשתחררו בתוך הגוף בזמן תהליך העיכול כשהאוכל מתפרק, אז הוא משחרר בין השאר כל מיני גזים. איזה גזים? זה תלוי. זה תלוי מה אכלתם וזה תלוי גם בקהילת החיידקים שיש אצלכם במעיים. אז זה לא עקבי, יש כל מיני, אבל בין השאר הגזים האלה יכולים לכלול מתאן ומימן, שהם שניהם גזים דליקים. מה שאומר, ואני לא אומר שאני ממליץ על זה, זאת לא פעולה מומלצת, אבל זה אפשרי להצית פלוץ. שוב, זה לא פעולה מומלצת, אבל אנשים עשו את זה. זאת אומרת זה אפשרי, אפשר להדליק איזה שהיא אש קטנה... אוקיי זה לא כזה מרשים. כי הגזים שאתם פולטים הם לא כאלה חזקים ואין כל כך הרבה מהם. זה שום דבר לעומת חיות שהן באמת חזקות בזה. חיות שהיכולת שלהן לפלוט גזים דליקים היא מרשימה ממש. וכאן אני כמובן מדבר על פרות.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">14:23</span>
                </div>
                <div class="content">
                    <p>פרות, הן טובות בלאכול. הן אוכלות עשב, הן אוכלות צמחיה, וכשעשב מתפרק בקיבה הוא יוצר מתאן. ואת המתאן הפרות פולטות דרך הפה בגרעפסים. כלומר גרעפסים של פרות זה דבר דליק. אז תיאורטית אם אתם מחזיקים מצית ליד פה של פרה בזמן שהיא תוקעת גרעפס, אתם תראו את הפרה נושפת אש. גם זאת פעולה שאני לא ממש ממליץ עליה. אני לא חושב שזה ניסוי שכדאי לעשות. אבל כשחיפשתי אם יש תיעוד של מישהו שעשה פעם דבר כזה, אז מצאתי משהו, את זה לא מצאתי, אבל מצאתי משהו הרבה יותר מוזר. יש מצבים שבהם לפרה יש יותר מדי גזים, שיש לה נפיחות מרוב גזים. כלומר הגזים מצטברים לה בקיבה ומשום מה היא לא מצליחה לשחרר אותם כמו שצריך. וזה גורם לנפיחות בגוף של הפרה וזה אפילו מסוכן, כי אם זה מצטבר יותר מדי הפרה עלולה להתפוצץ. אז כדי לטפל בזה מה שצריך לעשות זה לשחרר את הגזים, כלומר לעשות חור קטן בפרה. באמת. הווטרינרית מגיעה עם מכשיר קטן כזה כמו מזרק, שזה כמו שאנחנו מקבלים זריקה, זה לא פצע חמור. מנקבים חור קטן בגוף של הפרה שמגיע עד הקיבה שלה והגז משתחרר דרכו. עכשיו החלק המעניין הוא שתכולת המתאן של הגז הזה היא כל כך גבוהה שאם מציתים אותו הוא בוער. ואני לא מדבר עליה להבה קטנה אלא על אש. יש סרטונים של זה של פרות שפולטות אש מתוך הבטן מהחור בבטן שלהן, והפרה הזאת באותו רגע זה הדבר הכי דומה שיש לדרקון.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">16:29</span>
                </div>
                <div class="content">
                    <p>אז בעניין פליטת גזים, כן זה דבר שבהחלט קיים. יש חיות אחרות שמשתמשות בזה בתור אמצעי הגנה. השאלה היא האם אפשר גם לעשות את הניצוץ. חיות שעושות ניצוץ חשמלי, גם את זה יש. יש כמה סוגים של דגים שיודעים לעשות זרם חשמלי. המפורסם ביניהם זה הצלופח החשמלי שהוא כידוע דג שמחשמל. לדג הזה יש לכל אורך הגוף שלו איבר שמשמש כבטריה למעשה והוא יכול לשחרר את זה בזרם לא חלש. יש זנים של צלופח חשמלי שמייצרים מתח של 860 וולט. שהרעיון הוא שככה הזץ החשמלי הזה משתק את השרירים של דגים אחרים וככה הוא יכול לבלוע אותם בקלות. אז יש חיות שפולטות גזים דליקים. יש חיות שעושות גיץ. מה שאין זה חיות שעושות גם את זה וגם את זה. גם לפלוט גז דליק וגם לייצר ניצוץ. אבל מכיוון שכל אחד משניהם קיים, זה לא מופרך שתהיה חיה שתעשה את שניהם. פרה חשמלית. זאת פרה נורמלית לגמרי שעושה את מה שפרה עושה חוץ מזה שיש לה את האיבר הזה שיש אצל הצלופח שמשמש כמו בטריה ואוגר פוטנציאל חשמלי ויש לה איזה שהוא משהו בפה ששם משתחרר הגיץ הזה. היא אוכלת עשב הרבה, היא אוגרת מתאן והיא פולטת אותו מהפה ואז יש לכם פרה יורקת אש.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">19:05</span>
                </div>
                <div class="content">
                    <p>לדעתי כל העסק הזה הוא עוד הוכחה לזה שאין באמת תכנון תבוני בטבע. בגלל שכל מתכנן שהייתה לו הזדמנות לעשות דבר כל כך מגניב כמו פרה שנושפת אש אבל הוא לא עשה את זה, הוא לא תבוני מספיק לדעתי. אוקיי בסדר יכול להיות שיש איזה משהו קצת לא בטיחותי בזה שפרות שמסתובבות כל הזמן עם עשב גם יפלטו אש שיצית אותו. בסדר, נו, אוקיי. טוב, אז מה אמרנו? חיות גדולות מאוד יש. חיות שפולטות אש יכולות להיות. כלומר עם שילוב נכון של הגנים של טירקס, צלופח חשמלי ופרה, תקבלו טירקס אוכל עשב ויורק אש, שזה כבר די דרקון תכלס. עוד דבר אחד חסר רק, צריך עוד את הדבר השלישי: הוא צריך לעוף. וזאת לא אמורה להיות בעיה גדולה כי חיות עפות, יש חיות שעפות, זה לא נדיר. ציפורים קיימות. אבל דווקא השלב הזה מתברר הוא בעייתי. זאת בעיה לא רק עם דרקונים אלא עם הרבה חיות דמיוניות מעופפות אחרות. יש הרבה חיות כאלה שהן פשוט כאילו חיה שאנחנו מכירים, משהו שאנחנו מכירים שיש לו כנפיים. כמו בני אדם עם כנפיים, מלאכים או שדים. הם נראים כמו בני אדם פשוט שיש להם כנפיים והם יודעים לעוף, נכון? עכשיו שלא כמו דרקונים שיש כל מיני ציורים של איך הם נראים, מלאכים אנחנו יודעים בדיוק איך הם נראים. הם תמיד מצוירים בדיוק אותו דבר. יש הסכמה מוחלטת על איפה נמצאות הכנפיים של מלאך, הן תמיד יוצאות מעצמות השכמה בגב. אני לא מכיר שום גרסה של מלאך עם כנפיים במרפק או בתחת, וואט-אבר. זה תמיד ככה. אבל לעוף זה לא כל כך פשוט.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">21:08</span>
                </div>
                <div class="content">
                    <p>לעוף זה לגרום לאוויר לתמוך בכם. האוויר הוא די דליל. בשביל זה אתם צריכים שטח גדול מאוד של כנפיים ואתם צריכים שזה יחזיק את כל המשקל שלכם. אם אתם מסתכלים על ציפורים שעפות בכנפיים פרוסות, אתם תראו שהכנפיים הן תמיד הרבה יותר גדולות מהציפור. כלומר האורך של כל כנף הוא יותר מהאורך של הגוף של הציפור מהמקור ועד הזנב. וציפורים בנויות לעוף. ציפורים הן מאוד מאוד קלות. יש להן עצמות חלולות שמלאות באוויר כי זה עושה אותן קלות יותר. יותר שטח כנפיים, פחות משקל, זה מה שמאפשר לציפור לעוף. בסך הכל היחס בין השטח של הכנפיים לבין המשקל שמאפשר לציפור לעוף הוא בדרך כלל משהו כמו סנטימטר מרובע של שטח כנפיים לכל גרם של ציפור. או אם אנחנו מכפילים את זה בהרבה, זה יוצא מטר מרובע לכל עשרה קילוגרם. אוקיי, אז כדי שמלאך, כלומר בנאדם בגודל ובמשקל של בנאדם ממוצע, משקל של 70 קילוגרם נגיד, יוכל לעוף, הוא צריך כנפיים עם שטח של שבעה מטר מרובע. שזה אומר שהאורך של כל כנף הוא בערך שלושה וחצי מטר. אלה כנפיים ממש ממש גדולות. הציורים שאתם רואים של מלאכים, הכנפיים שלהם הן לא כאלה. שלושה וחצי מטר זה ממש הרבה. וכאילו זה מאוד מגניב, כאילו זה סבבה שאתם יכולים לעוף, אבל ברגע שאתם לא עפים כנפיים של שלושה וחצי מטר כל אחת הן מטרד. כי זה לא שאתם יכולים להחביא אותן מאחורי הגב, לא, הן ענקיות, אפילו כשהן מקופלות אז זה כאילו זה בולט מטר למעלה ועדיין נגרר על הרצפה. ברגע שמלאך נכנס לחדר הוא תופס את רוב החדר. ברגע שהוא מסתובב הוא מפיל לכם את כל הדברים מהמדף וכאלה דברים. זה נורא לא נוח. תשאלו את כל מי שאי פעם ניסה לעשות קוספליי של דמות עם כנפיים. הכנפיים האלה הן גדולות, מאוד קשה להרכיב אותן, וחוץ מזה הן כבדות. מה שאומר שזה מוסיף עוד משקל לגוף, מה שאומר שהכנפיים צריכות להיות עוד יותר גדולות. בקיצור, זה קשה להיות מלאך. לפחות אם מלאכים הם באמת בני אדם כאלה. אולי יכול להיות שהם מלאכים הם חלולים, אולי הם פשוט קלים יותר. או אפשרות אחרת זה שמלאכים הם גמדים, זה יעשה את זה קצת יותר הגיוני.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">23:53</span>
                </div>
                <div class="content">
                    <p>אותו הדבר נכון לגבי פגסוסים, שגם הם לא קיימים אבל אנחנו יודעים בדיוק איך הם נראים. תמיד בכל ציור של פגסוסים הכנפיים שלהם יוצאות בדיוק מאותו המקום, זה מהנקודה הזאת בחלק העליון של הגב, זה מאוד מאוד ברור משום מה. רק שסוס זה דבר כבד. זה דבר כבד הרבה יותר מבנאדם. סוס יכול לשקול חצי טון. אז כדי להרים סוס לאוויר, כל אחת משתי הכנפיים שלו צריכה להיות באורך של בערך 16 מטר. שזה ממש לא הפגסוס המצוי שאתם רואים תמיד שהכנפיים שלו הן מטר וחצי, שתיים. 16 מטר כל כנף! איפה הוא שם את הכנפיים האלה כשהוא לא עף? כאילו הן נגררות כל כך הרבה מאחוריו, וזה מה שצריך כדי שהוא יעוף, מה לעשות. סוס זה הוא כבד. כדי שלפגסוס יהיו כנפיים שאפילו קרובות לאורך סביר הוא צריך להיות מאוד מאוד קל. זאת אומרת יכול להיות שהוא נראה כמו סוס אבל הוא לא. הוא הרבה יותר קל, הוא חלול, הוא פריך, ואל תנסו לרכב עליו כי פגסוס שיש לו כנפיים כמו שאנחנו רגילים לראות כנפיים הוא לא באמת יוכל לעוף, הוא יהיה כמו תרנגולת. זאת אומרת הוא יכול לנפנף בהם קצת, אולי כאילו לקפוץ, אבל לעוף ממש הוא לא יוכל. דרך אגב, יש דרך כן להסתדר עם כנפיים קצרות יחסית ביחס לגוף אם אלה לא כנפיים שאתם דואים עליהן, אלא אם אתם מנופפים ממש ממש ממש מהר. כמו חרקים. זבובים, יתושים וכל זה, יש להם כנפיים שהן לא נורא נורא גדולות ביחס לגוף שלהם. הם עפים כשהם פשוט מנפנפים בהם מאוד מהר, מאוד פעמים בשניה. העניין הוא שהפתרון הזה הוא פרקטי רק בשביל דברים מאוד מאוד קטנים. כי יש סיבה שיש רק מבין כל הציפורים יש רק ציפור אחת שיודעת לעשות את זה, שזה יונק הדבש, צופית, שהיא הציפור הכי קטנה שיש. פשוט אם זבוב ממוצע שוקל בערך 10 מיליגרם, זה אומר שבנאדם ממוצע שוקל בערך פי 7 מיליון מזבוב. אז אם הזבוב צריך לנפנף בכנפיים 100 פעמים בשניה כדי לעוף, בנאדם עם כנפיים של זבוב יצטרך לנפנף בכנפיים 700 מיליון פעמים בשניה, וזה פשוט לא דבר שהולך לקרות. זה לא ריאליסטי בשום צורה. אז מלאכים זה לא דבר מאוד ריאליסטי. אבל אתם יודעים מה כן? פיות. מכיוון שפיות הן מאוד קטנות, הן כנראה מאוד קלות, הכנפיים שלהן הן כנפיים של חרק לא של ציפור, אז יכול להיות שהן פשוט יכולות להשתמש בהם כמו שחרק משתמש בהם. אז בקיצור פיות זה ריאליסטי יותר ממלאכים, ופגסוסים לא.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">26:53</span>
                </div>
                <div class="content">
                    <p>אבל דיברנו על דרקונים בכלל. אז אם אנחנו הולכים לפי מה שדיברנו קודם, כלומר דרקון הוא טירקס משולב עם פרה, טירקס הוא הרבה יותר גדול גם מסוס. המשקל של חיה כזאת, לא הכי גדול, יכול להיות משהו כמו 10 טון. ולפי אותו חישוב שעשינו עד עכשיו, מוטת הכנפיים של דרקון שתאפשר לו לעוף צריכה להיות בערך 150 מטר. כלומר 75 מטר לכל כנף. כל כנף שלו זה באורך של שישה אוטובוסים שעומדים בשורה. זה פשוט לא, זה לא משנה. כי זה צריך להיות עצום. גם אם נעשה לו הנחות, אם נגיד שבגלל שהוא התפתח לתעופה אז הגוף שלו הרבה יותר קל, אולי גם הוא חלול או משהו כזה, אז נגיד שהוא שוקל רק חצי מזה, זה עדיין 30 מטר לכל צד. זה פשוט לא עובד, זה לא, אין דבר כזה. אין דרך לקפל כנפיים של 30 מטר. זה אומר שדבר אחד שמשותף לכל הציורים וכל הסרטים וכל האיורים של דרקונים שראיתם אי פעם - הכנפיים של כולם היו קטנות מדי. גם אם ציירו אותם ממש ממש ממש גדולות, הם עדיין קטנות מדי. חיה ששוקלת טונות לא יכולה לעוף, מה לעשות. אבל אפילו זה לא הבעיה העיקרית עם הכנפיים של הדרקון. הבעיה האמיתית עם הכנפיים של הדרקון זה הרגליים שלו. כמה רגליים יש לדרקון? רוב האנשים תשאלו אותם את השאלה הזאת יגידו ארבע. נכון? זה כאילו חיה, זה כמו לטאה גדולה עם כנפיים, יש לו ארבע רגליים ושתי כנפיים. העניין הוא שאין חיה כזאת. ולא רק שאין דרקונים, אין, לא קיימת אף חיה שיש לה ארבע רגליים ושתי כנפיים. שש גפיים באופן כללי זה דבר שקיים בחרקים שיש להם מספרים מאוד שונים של רגליים וכנפיים. אבל כשמדובר בבעלי חוליות, שזה קבוצה מאוד מאוד גדולה שכוללת את כל היונקים וכל הזוחלים וכל המכרסמים, הדינוזאורים, הכל, לכולם יש בדיוק ארבע גפיים. יש את אלה שהולכים על ארבע רגליים. יש כאלה כמונו שהולכים על שתי רגליים ושתי הגפיים הקדמיות התפתחו לידיים. יש כאלה כמו ציפורים ועטלפים ששוב הולכים על שתי רגליים אבל שתי הגפיים הקדמיות התפתחו לכנפיים. אין להם ארבע רגליים, יש להם שתי רגליים. אבל אין חיה עם שש גפיים. פשוט אין. בכל עץ החיים הענק הזה יש יצורים כל כך מוזרים. יש כאלה עם זנב ויש כאלה בלי זנב ויש דינוזאורים ויש עכברים ויש כאלה שגידלו מוח ויש כאלה שגידלו כיס, אבל אין אף אחד שגידל זוג נוסף של גפיים. כלומר, כדי למקם את הדינוזאורים על העץ של האבולוציה זה לא מספיק פשוט לקחת משהו ולהוסיף, להגיד אוקיי טירקס כזה אבל נגיד שהוא גידל כנפיים. לא. זאת אומרת צריך ללכת מאוד מאוד אחורה בעץ, צריך בגדול לשתול עץ חדש. לעשות משהו שונה לחלוטין בשביל להגיע ליצור כזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">30:26</span>
                </div>
                <div class="content">
                    <p>אוקיי, אבל זה עדיין לא אומר שזה לא היה יכול להיות. עכשיו אם יש לנו יצור כזה שיש לו ארבע רגליים ושתי כנפיים, איך הוא מפעיל את הכנפיים האלה? כדי להפעיל גפיים צריך גם שרירים. אם אתם מרימים את הגוף שלכם בעזרת הידיים, עם עליית מתח או שכיבות סמיכה או משהו כזה, אתם לא מפעילים רק את השרירים של הידיים. אתם למעשה את רוב העבודה עושים השריר הרחב גבי ושריר הטרפז ושריר הדלתא. אלה שרירים גדולים שנמצאים בגב. זה הגיוני משום שזה צריך להרים את כל המשקל של הגוף שלכם. עכשיו נגיד יש לכם כנפיים, כנפיים ענקיות, שלושה וחצי מטר (אלא אם כן אתם דרקונים). אתם משתמשים גם בכנפיים כדי להרים את עצמכם, הם אמורים להחזיק אתכם. זאת אומרת יש לכם זוג גפיים נוסף שצריכים להפעיל כוח בדיוק כמו הידיים וכנראה יותר, משום שהם מחזיקים את כל המשקל שלכם במשך הרבה זמן באוויר. אז שרירי הכנפיים צריכים להתאמץ לפחות באותה מידה ובעצם כנראה יותר מהשרירים של הידיים. לציפורים חלק גדול ממשקל הגוף של הציפור זה השריר שמפעיל את הכנפיים שלה שהוא נמצא מקדימה בצד הקדמי של הציפור. עכשיו אתם לא יכולים להשתמש במשהו אחר, לשרירים שלנו כבר יש תפקיד. אם מוסיפים לבנאדם עוד דברים גדולים צריך להוסיף לו גם שרירים ענקיים. אתם לא יכולים פשוט להצמיד לו כנפיים ולצפות שזה יעבוד. מה שאומר שמלאכים לא יכולים להיראות כמו סתם בני אדם שיש להם כנפיים, צריך להיות להם גם איזה שהוא סט של שרירים ענקיים שנמצאים אולי מקדימה, אולי בחזה, אולי יש להם מין גיבנת כזאת של דבר הזה. זאת אומרת הם לא ממש נראים כמו אנשים כבר. אותו הדבר לגבי סוסים. סוס שיש לו כנפיים, יש להם שרירים ענקיים לסוסים אבל הם צריכים אותם, הם משתמשים בהם, הם לא לקישוט. סוס מעופף שצריך לסחוב את הכנפיים הענקיות האלה, איפה השרירים האלה? ודרקון, הכנפיים של ה-150 מטר, איך נראה בכלל הדבר שמאפשר לך להזיז אותם?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">32:44</span>
                </div>
                <div class="content">
                    <p>אוקיי, אבל יש חיות מעופפות, אז איך הם פתרו את זה? יש במשפחה שלנו יצורים שעפים. איך עושים את זה? ציפורים, עטלפים. אז זהו, שבתוך התחלה אין להם ידיים. אין להם רגליים קדמיות. יש להם זוג רגליים וזוג כנפיים. כל המערכת של השרירים שאצלנו משמשת בשביל להניע את הזרועות, את הידיים, אצלם זה גויס לטובת הכנפיים. מה שאומר שזה ממש לא סביר שלדרקונים יש ארבע רגליים. בדרך כלל מציגים אותם בתור חיה עם ארבע רגליים וכנפיים, זה ממש לא סביר. יש גם חיות ממש ממש גדולות שעפו. הפטרוזאורים, החיות המעופפות מתקופת הדינוזאורים, הם היו מאוד מאוד גדולים והם עפו. הקוואצלקואטלוס, שהיה החיה המעופפת הכי גדולה שחיה אי פעם, הייתה לו מוטת כנפיים של 12 מטר רק. 12 מטר. כלומר כן זה דבר עצום, זה ענק, זה מדהים, אבל פשוט אחרי שדיברנו על משהו של 150 מטר זה נשמע קטן. אז הוא היה ענק למרות שהמשקל שלו היה לא כזה גדול, הוא שקל רק 250 קילוגרם בערך. והיו לו רק שתי רגליים. כאן צריך להגיד מילה טובה למעצבים של 'משחקי הכס' ו'בית הדרקון'. כי עם כל הדברים הטובים והרעים שאפשר להגיד על הסדרות האלה, הדרקונים שם הם ענקיים והם יפים ואנשים עבדו עליהם כי הדרקונים האלה הם מאוד ריאליסטיים יחסית. בין השאר משום שיש להם רק שתי רגליים. יכול להיות שלא שמתם לב לזה כי התרכזתם בזה שהם ענקיים ונושפים אש, אבל לדרקונים במשחקי הכס יש רק שתי רגליים. אין להם רגליים קדמיות, כשהם על הקרקע הם נשענים כאילו על המרפקים של הכנפיים שלהם. ודרך אגב גם בסרטים של הארי פוטר כשרואים דרקונים הם כאלה. אין להם רגליים קדמיות. שזה מאוד ריאליסטי חוץ מזה שהכנפיים שלהם לא מספיק גדולות. הם לא קרובות אפילו להיות מספיק גדולות.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">34:58</span>
                </div>
                <div class="content">
                    <p>אז מה הייתה השאלה? האם דרקונים או חיות כמו דרקונים יכולים להתקיים במציאות? התשובה היא לא. לפחות לא דרקונים כמו שמדמיינים אותם בדרך כלל. אבל אם הם קטנים ויש להם שתי רגליים וכנפיים מאוד מאוד גדולות ביחס לגוף והם אוכלים עשב כמו פרה ויש להם חשמל כמו של צלופח, אז למה לא? זאת התשובה. יש עוד תיאוריה אחת על דרקונים ואיך הם יכולים להתקיים באמת שאני רוצה לדבר עליה, דבר שמתקשר לטראומה שהייתה לכמה מילדי האייטיז והניינטיז. תכף.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">36:00</span>
                </div>
                <div class="content">
                    <p>אני הולך להגיד שתי מילים: מעוף הדרקונים. יש כמה אנשים, לא כל כך הרבה, אבל יש כמה שנמסו עכשיו לשלולית של נוסטלגיה, כי 'מעוף הדרקונים' זה דבר עתיק ונדיר כי לא ראו אותו הרבה. 'מעוף הדרקונים' היה סרט אנימציה מאוד יפה, יכול להיות שהוא לא שרד כל כך את מבחן הזמן אבל הוא היה מאוד יפה לזמנו, ששודר בטלוויזיה החינוכית בארץ בשנות ה-80 וה-90. הוא הוקרן יותר מפעם אחת, הוא הוקרן פעמיים ורבע. למה ורבע? כי בפעם השלישית שהקרינו אותו ב-1992 ההקרנה הופסקה באמצע. אחרי 20 דקות של סרט הוא פשוט הפסיק ובמקום זה שידרו קליפים של יורית'מיקס. וזה היה מאוד מוזר. ואני חיכיתי לראות את הסרט הזה והוא פשוט הפסיק ואני חיכיתי כל הזמן לראות אוקיי בסדר יש להם תקלה אולי הם יחזרו אבל הוא לא חזר. הם פשוט הפסיקו אותו באמצע. אחר כך התברר שהסיבה לזה הייתה שמישהו או מישהי התקשרו לטלוויזיה החינוכית והתלוננו על זה שהדמות של המכשף בסרט מזכירה להם קריקטורות אנטישמיות של יהודים. אז מנהל החינוכית הסתכל על זה גם ואמר וואו כן זה נכון. וכן אני יכול להבין על מה הם מדברים, משום שהמכשף הזה יש לו אף ארוך ומעוקל ויש לו גלימה עם כוכבים שנראים כמו מגיני דוד והוא חובש משהו שנראה כמו כיפה. אז אוקיי, אני יכול להבין למה זה יכול להיראות כמו קריקטורה של יהודי, העניין הוא שהוא לא רשע! הוא המכשף הטוב! אז מה כאילו איפה האנטישמיות פה? מה כאילו הסיפור בזה? אבל לא, המנהל של החינוכית אמר 'אנחנו לא ניתן יד לתכנים אנטישמיים כאלה' ופשוט הפסיק את הקרנה של הסרט באמצע. ואני לא יודע אם קרה עוד פעם שפשוט הפסיקו הקרנה של משהו שכבר שודר בעבר בגלל שהייתה תלונה כזאת. זה היה מבאס. בכל אופן כל זה לא קשור לעניין. העניין הוא ש'מעוף הדרקונים' היה סרט פנטזיה עם דרקונים ומכשפים והכל, אבל הוא גם הציע הסבר מדעי סוג של למה זה בעצם דרקונים ואיך הם עפים. וזה הסבר די מקורי שאני לא זוכר ששמעתי במקומות אחרים. מה שהם אומרים שם זה ככה: דרקונים לועסים סלעים, סלעי גיר, ומיצי הקיבה שלהם מפרקים אותם להליום. וככה הבטן שלהם מתמלאת בהליום, הם מתנפחים והם עפים. כלומר דרקונים הם בעצם מין צפלינים ענקיים. ויש להם כנפיים, כן, אבל אלה כנפיים קטנות. הם לא משתמשים בכנפיים שלהם כדי להחזיק את עצמם באוויר, הם משתמשים בהם רק כדי לנווט ולכוון את עצמם כמו סנפירים של מטוסים. הם לא מחזיקים את עצמם באוויר עם זה. עכשיו כשהם רוצים לרדת מה עושים? כמו שאתם נמצאים בכדור פורח ואתם רוצים לרדת צריך לשחרר גז. אז הם פולטים גז מהפה ויש להם את האיבר הזה בפה שיוצר גיץ וככה הם נושפים אש. אז יש לכם פתרון גם לתעופה וגם לאש. זה הסבר מאוד מוצלח אם אתם מוכנים לקבל דרקונים שנראים כמו בלונים גדולים עם כנפיים קטנטנות ולא מפחדים מכל בנאדם אף ארוך מדי. זאת הייתה התשובה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">40:03</span>
                </div>
                <div class="content">
                    <p>אם אתם מתעניינים בדרקונים, אז פעם ממש ממש מזמן היה לי עוד פרק בפודקאסט הזה שעסק בדרקונים, קוראים לו 'מאיפה באים דרקונים'. הוא לא מדבר על האם דרקונים קיימים אלא על איך זה שלמרות שהם לא קיימים יש אותם בכל מקום, שהרבה תרבויות המציאו דרקונים. זה פרק מגניב, יש שם חרבות קסומות שקרואות על שם ערים בארץ. ואם אתם רוצים לשמוע עוד על יצורים קסומים באופן כללי אז יש לי גם שני פרקים שלמים על חדי קרן. ואם אתם רוצים לשמוע את כל הפרקים של הפודקאסט או להתעדכן באיפה אני עושה הרצאות או לשמוע על הספר שלי 'אני יכול להסביר', אז את כל זה אפשר לעשות ב-doronfishler.com. ושלי נוי הייתה כמובן העורכת של הפרק הזה. ייעוץ ותמיכה מורלית: מוץ. תודה לכל רשת 'עושים היסטוריה'. אני דורון פישלר.</p>
                </div>
            </article>
            
        </div>
        
    
        
    
        
    
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>