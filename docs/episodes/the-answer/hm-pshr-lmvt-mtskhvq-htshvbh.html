<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>האם אפשר למות מצחוק? [התשובה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>האם אפשר למות מצחוק? [התשובה]</h1>
        <div class="meta-row">
            <span class="meta-date">פורסם ב: 4 באוגוסט 2025</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="player-container">
        <audio id="audio-player" controls>
            <source src="" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
        
            
        
            
        
            
        
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:02</span>
                </div>
                <div class="content">
                    <p>אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל 'מין רגע אבל אם הוא עשה ככה'... תקשיבו לזה. יש עשרה חדרים. בכל אחד מהם ישן שובב. באמצע הלילה כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן. ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזה דלת כל אחד מהם פירק. השאלה היא, בסוף הלילה הזה, מה המספר המקסימלי של דלתות שיכולות להיות במחסן?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:12</span>
                </div>
                <div class="content">
                    <p>אם בשלב הזה אתם עצרתם רגע או עשיתם פוז או העברתם אחורה כדי לשמוע את זה שוב או התחלתם לספור על האצבעות או לצייר משהו על נייר או לעצום עיניים ולהתרכז ממש, יופי! כי הפרסומת הזאת נועדה לכם. כי חידות כאלה שהן חצי משחק וחצי כאב ראש זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא. במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתה ט' עד יא'. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים נבחרות ישראל במדעים, בודקים מתי זה קורה ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקי בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:45</span>
                </div>
                <div class="content">
                    <p>אהלן, הפרק הזה מוגש בחסות ביטוח החיים של מנורה מבטחים, ולכן מכיוון שאנחנו עוסקים בביטוח חיים, אנחנו הולכים לדבר על... מוות. זה בסדר, זה יהיה הרבה פחות קודר ממה שזה נשמע. אני דורון פישלר, זו התשובה, בואו נתחיל. בטופס שליחת השאלות ב-doronfishler.com קיבלתי שאלה מעורך דין דייג, שזה תכלס נועם. הוא שלח את השאלה הזאת: 'כמה בדיחה צריכה להיות מצחיקה כדי להרוג אותי מצחוק?'</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">03:27</span>
                </div>
                <div class="content">
                    <p>אז בואו נדבר על זה. מה אם הייתי מספר לכם על בן אדם שיכול לגרום לגוף שלכם לתגובות בלתי נשלטות בלי לגעת בכם? הוא יכול לגרום לשרעפת ולשרירים הבין-צלעיים שלכם להתכווץ באופן מוגבר ובלתי סדיר. זה יגרום להתכווצויות שרירים בבטן ובפנים שלכם. זה יכול לגרום להיפרוונטילציה ותועדו אפילו מקרים שבהם אנשים מתו מהתופעות האלה. ולכל זה הוא יכול לגרום לכם בלי לגעת בכם בכלל, בלי להתקרב אליכם אפילו, בלי שום מגע פיזי, רק באמצעות מילים שהוא אומר. הוא יכול להגיד משפט שישתול לכם במוח רעיון שיגרום לשרירים שלכם בגוף לצאת משליטה. ומה אם הייתי אומר לכם שהאיש הזה הוא אני? והתהליך הזה שאני מתאר נקרא לספר בדיחה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">04:40</span>
                </div>
                <div class="content">
                    <p>בן אדם אחד אומר משהו, ואנשים ששומעים אותו רק מלשמוע את המילים שהוא אמר, פתאום נתקפים בהתכווצויות בלתי נשלטות בכל הגוף. עכשיו, אני אישית לא הרגתי אף אחד מצחוק ככל הידוע לי, אבל כן מתועדים היטב מקרים שבהם אני גרמתי לאנשים לצחוק. אפילו אנשים שלא היו לידי, הם היו במקומות רחוקים אבל הם קיבלו את המסר באמצעות מכשירים אלקטרוניים, שזה כבר לגמרי חלק ממזימה מרושעת להשתלט על העולם. צחוק, צחוק זה דבר מאוד מוזר. כי זה דבר בלתי נשלט, אנשים לא בוחרים אם לצחוק, זה פשוט דבר שהגוף שלנו עושה בלי ההחלטה שלנו. ויש הרבה דברים כאלה, אבל בדרך כלל זה נובע מאיזה שהוא גירוי גופני שאנחנו מקבלים. גם אם מדגדגים אותנו נגיד, אז יש גירוי גופני שהגוף מגיב אליו, זה הגיוני. אבל יש הרבה סיבות אחרות לצחוק, ובדרך כלל זה לא נובע משום גירוי שהגוף מרגיש, אלא משהו שהמוח מרגיש, סוג של גירוי מוחי. יש דברים מסוימים שלחשוב עליהם גורם לגוף שלנו להתנהג מוזר. אז כשמישהו מספר בדיחה ממש טובה, הוא עושה האקינג לא רק למוח שלכם אלא גם לגוף שלכם, הוא גורם לכם לתגובות לא רצוניות.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">06:14</span>
                </div>
                <div class="content">
                    <p>ואתם יודעים איך שאנשים מדברים על צחוק, על מה שקרה כשהם שמעו בדיחה טובה? אז הם אומרים שהם התגלגלו מצחוק, או נקרעו מצחוק, או בכו מצחוק, או נחנקו מצחוק, או התפוצצו מצחוק. זה נשמע מסוכן. או מתו מצחוק. אנשים אומרים את זה לעיתים קרובות. אבל אנשים באמת יכולים למות מצחוק? זאת השאלה. עכשיו לעבור לתשובה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">06:44</span>
                </div>
                <div class="content">
                    <p>ב-22 בפברואר 1943 דולורס סקריבלר מאנגליה שמעה רעשים חשודים מכיוון החדר של הבן שלה, ארנסט. היא נכנסה לחדר ומצאה את ארנסט שוכב על המיטה שלו ללא רוח חיים. הוא החזיק ביד פיסת נייר ודולורס שחשבה שמדובר במכתב התאבדות קראה את המכתב. אלא שזה לא היה מכתב ודקות ספורות לאחר מכן גם היא התמוטטה ומתה מצחוק. ארנסט סקריבלר היה במקצועו כותב בדיחות, והטקסט על הדף הזה היה בדיחה שהוא כתב. בדיחה שעד היום נחשבת לבדיחה המצחיקה והקטלנית ביותר בעולם. הקורבן הראשון של הבדיחה היה הוא עצמו שקיבל התקפת צחוק קטלנית רגעים ספורים אחרי שכתב אותה. לאחר מכן אמא שלו ושלושה אנשים נוספים נהרגו לפני שהצליחו להוציא את הבדיחה מהבית שלו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">08:01</span>
                </div>
                <div class="content">
                    <p>אחד מהם קצין משטרה ניסה להיעזר במוזיקה מדכאת במיוחד כדי להשרות מצב רוח עגום וזה לא עזר. במהלך ניסיון חילוץ הנייר הוא הביט בטעות בצד הלא נכון שלו וגם הוא מת מצחוק. היה ברור שאף אחד לא יכול לקרוא את הבדיחה ולשרוד. אבל הקטלניות של הבדיחה הזאת הייתה גם פוטנציאל. בריטניה הייתה אז שקועה במלחמת העולם השנייה נגד הנאצים והצבא הבריטי פיתח תוכנית מיוחדת כדי להפוך את הבדיחה לנשק נגד גרמנים. לצורך העניין היא עברה תרגום בתהליך מאוד מסובך שבו עשרות מתרגמים שונים עבדו עליה. כל אחד מהם הורשה כאמצעי בטיחות לראות רק מילה אחת. בסופו של דבר אחרי ניסוי וטעייה זהירים מאוד התקבלה גרסה גרמנית של הבדיחה שהחיילים הבריטים יכלו לקרוא אבל לא הבינו, וגויס חיל מיוחד שהיה מגיע לשדות הקרב הקשים ביותר ומקריא את הבדיחה הגרמנית בקול רם. החיילים הגרמנים נפלו כמו זבובים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">09:07</span>
                </div>
                <div class="content">
                    <p>רבים טוענים שזו למעשה הייתה נקודת המפנה במלחמה ומה שהקנה לבעלות הברית את הניצחון. הנאצים גייסו קומיקאים מומחים שניסו להשיב מלחמה באמצעות בדיחות משלהם, אבל ההומור הגרמני לא הצליח להשתוות להומור הבריטי. עד היום לא ידוע על אף אדם ששמע את הבדיחה, הבין אותה ושרד. שמועות אומרות שהם מוזכרים בברבוז וטוסטר, אבל מסיבות מובנות הצבא הבריטי שמר על עמימות בנושא. באופן רשמי כל התעודות הכתובות של הבדיחה הושמדו בהסכם השמדת נשק לא קונבנציונלי ב-1954, אבל נטען, יש שמועה שהגרסה הכתובה המקורית עדיין נמצאת בכספת שמורה היטב במתקן סודי של הצבא הבריטי.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">10:02</span>
                </div>
                <div class="content">
                    <p>כל זה כמובן לא באמת קרה, כן? ברור לכם. נכון? זה מערכון של מונטי פייתון, זה על הבדיחה המצחיקה בעולם. שדרך אגב אם הייתי חושד במישהו שיכתוב את הבדיחה הכי מצחיקה בעולם, אלה כנראה היו מונטי פייתון. הם היו טובים בזה. אבל לא, אין באמת דבר כזה, בדיחה שכל מי ששומע אותה מת. אבל זה לא אומר שהרעיון של למות מצחוק הוא לא הגיוני, כי קיימים מקרים מדווחים אמיתיים על אנשים שמתו מצחוק.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">10:35</span>
                </div>
                <div class="content">
                    <p>הסיפור הבא למשל להבדיל מהקודם הוא אמיתי. ב-1975 אלכס מיטשל אנגלי בן חמישים צפה בתוכנית מצחיקה בטלוויזיה ומאוד צחק. הוא צחק במשך 25 דקות רצופות ואז מת. אוקיי, זה היה סיפור קצר יותר מהקודם, אבל להבדיל ממנו זה דבר שבאמת קרה. הדבר הזה דווח בהרחבה בעיתונות, הוא מתועד, ככל הנראה זה מקרה אמיתי. חוץ מזה אשתו של מיטשל כתבה מכתב לכוכבי התוכנית הזאת, מכתב תודה על כך שעשו את החצי השעה האחרונה בחייו למאוד מהנה. אני לא בדקתי את זה אבל יכול להיות גם שהיה לו ביטוח חיים ממש טוב. אבל אוקיי, זה משאיר כמה שאלות מאוד גדולות. קודם כל מה באמת היה הדבר שגרם לו למות? כי אנחנו יודעים את זה, הוא לא סתם ראה טלוויזיה, הוא ראה פרק של תוכנית טלוויזיה שנקראת The Goodies, קומדיה בריטית דאז, ספציפית פרק מסוים של התוכנית הזאת, פרק שנחשב לקלאסי היום שנקרא Kung Fu Kapers. ואני חושב שבשביל התחקיר, בשביל לדעת מה באמת דבר שיכול לגרום לבן אדם למות מצחוק, אני צריך לקחת את הסיכון ולצפות בפרק הזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">12:13</span>
                </div>
                <div class="content">
                    <p>אני עושה את זה בידיעה ברורה שזה כבר הרג אנשים, אני מודע לסיכונים ואני לוקח אותם בכל זאת. ואיכשהו זאת גם הפעם השנייה כבר בפרק הזה שאני צופה בתוכנית טלוויזיה בריטית קומית משנות השבעים, עוד מוזר. בכל אופן תאחלו לי בהצלחה, נתראה בצד השני אם אשרוד. היי, אני חי. אממ כן אני סיכנתי את עצמי ואני ראיתי את הפרק הזה וזה היה די מצחיק האמת. האמת היא שלא ציפיתי שזה יהיה מצחיק כי זה פרק של תוכנית טלוויזיה בת חמישים. אני ציפיתי שכמו רוב הקומדיות העתיקות זה יפסיק להיות מצחיק. פעם אנשים חשבו שדברים מצחיקים שהיום נחשבים לקרינג' מקרינג'. כאילו אנשים צחקו מהכל נשאר במשפחה, לא ברור לי העסק הזה. אבל לא, זה באמת היה מצחיק, מתברר שקומיקאים בריטיים מהסבנטיז הם ידעו מה הם עושים. וחלק מזה זה בדיחות מקומיות בריטיות כאלה על סטראוטיפים על לנקשייר וכאלה דברים שלא אומרים לי כלום. ויש שם סצנה אחת של בלאקפייס שמה שנקרא לא הייתה עוברת היום, אבל חוץ מזה בגדול פרק מצחיק. הפרק הזה הוא על אומנות לחימה עתיקה שמערבת לתת לאנשים מכה בראש עם נקניק. עם סוג מסוים של נקניק, בלאק פודינג קוראים לזה, ועד סוף הפרק יש גם חבורה של נקניקים מעופפים על שלט רחוק שתוקפים אנשים. יופי של דבר בגדול. ואני יכול להבין אם כשרואים את זה בהקשר הנכון וכשמכירים את כל הרפרנסים והכל אז זה יכול להיות לא סתם קצת מצחיק, זה יכול להיות קורע. אבל אני לא מתתי מצחוק. אז אולי הפרק הזה לא הכי יעיל.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">14:25</span>
                </div>
                <div class="content">
                    <p>אז בואו נראה מקרה אחר. בשנת 1989 בדנמרק דווח שאדם בשם אולה בנצן צחק את עצמו למוות בזמן שהוא צפה בסרט דג ושמו וונדה. ספציפית במהלך הסצנה שבה קווין קליין, הדמות של קווין קליין הוא מענה את מייקל פיילין באמצעות זה שהוא דוחף לו צ'יפסים לאף. הוא גם אוכל את דגי המחמד שלו. עכשיו אני לא צריך ללכת עכשיו לראות את דג ושמו וונדה כי ראיתי אותו כבר. והוא אכן סרט מצחיק, אולי הסרט הכי מצחיק שראיתי בחיים, אבל סרט מצחיק. אבל אני נשארתי בחיים כשראיתי אותו. וספציפית הסצנה הזאת לא מצחיקה אותי במיוחד בגלל שמשום שאני יודע שהכל בצחוק וכל זה וזה רק סרט אבל לא יודע, עינויים לא מצחיקים אותי במיוחד. וחוץ מזה האנקדוטה הזאת על המוות של הדני זה מופיע בכמה מקומות כן, אבל אני לא הצלחתי למצוא דיווחים מקוריים בזמן אמת, כלומר איזה משהו שהופיע בעיתון דני באותו זמן שסיפר על זה ולכן גם הסיפור הזה האמינות שלו היא לא מאה אחוז.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">15:39</span>
                </div>
                <div class="content">
                    <p>בהנחה שזה באמת נכון, אז זה אומנם קרה בדנמרק אבל דג ושמו וונדה זה סרט בריטי. מה שאומר שהומור בריטי זה דבר מסוכן במיוחד. ומייקל פיילין שמופיע בסצנה הזאת זה אחד מצוות מונטי פייתון וג'ון קליז הוא כתב וביים את הסרט הזה. איכשהו הכל מתנקז למונטי פייתון.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">16:00</span>
                </div>
                <div class="content">
                    <p>ואלה עדיין לא המקרים היחידים, יש עוד דיווחים על אנשים שמתו מצחוק בכל מיני מקומות בעולם בכל מיני זמנים. חלק מהם הם בני אלפי שנים. כריסיפוס מסולי היה פילוסוף יווני מהמאה השלישית לפני הספירה שהיה כנראה מאוד חכם והיו לו דעות על כל מיני דברים אבל בין השאר לפי הביוגרפיה שלו הסיבה שהוא מת הייתה שהוא ראה חמור אוכל תאנים. בחמור אוכל תאנים באופן מצחיק במיוחד כנראה ואז הוא אמר עכשיו תנו לחמור יין לשטוף את התאנים וזה הצחיק אותו כל כך שהוא צחק עד מוות. כנראה הייתם צריכים להיות שם, אני לא יודע, כנראה חסר פה איזה הקשר תרבותי או משהו כי אני לא מבין מה כל כך מצחיק בזה. זה התאנים שמצחיקות? אם הוא היה אוכל לימונים זה היה פחות מצחיק? או שהרעיון שהוא ישתה יין זה מה שמצחיק? אני באמת לא יודע מה אמור להיות מצחיק פה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">17:02</span>
                </div>
                <div class="content">
                    <p>יש עוד כאלה, יש עוד סיפורים על אנשים שמתו מצחוק לכאורה במהלך ההיסטוריה. כולם לא אמינים במידה כזאת או אחרת, כי כשמדברים על פילוסופים יווניים אז כאילו לכו תדעו זה לפני אלפיים שנה אי אפשר לאמת את זה. והיום דברים לפעמים כתובים בעיתון אבל לא כל מה שכתוב בעיתון זה נכון. אפשר לאסוף נגיד עשרים מקרים אנקדוטליים מכל ההיסטוריה של אנשים שנטען עליהם שהם מתו מצחוק. וקודם כל אפילו אם כולם נכונים זה לא הרבה. זה עדיין מצב מאוד מאוד נדיר, נדיר הרבה יותר ממוות מפגיעת ברק למשל. אז קודם כל זה לא דבר שצריך להדאיג אתכם באיזושהי מידה, אתם כנראה לא תמותו מצחוק.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">17:46</span>
                </div>
                <div class="content">
                    <p>אבל השאלה המעניינת עכשיו זה אוקיי למה זה קורה? זאת אומרת כאילו פיזית, מה הרג את האנשים האלה? כי כשרופא כותב את סיבת המוות בניתוח שלאחר המוות הוא לא כותב ג'ון קליז. הוא כותב אירוע לבבי או משהו כזה. אז ממה הם באמת מתו? אז במקרה של אלכס מיטשל הבריטי, שזה הדיווח הכי אמין מהסוג הזה, אז הוא מת מהתקף לב, כן? אבל היה טוויסט נוסף בסיפור הזה שקרה הרבה שנים אחרי שהוא מת. ב-2012 הנכדה שלו קיבלה דום לב. החלק המעניין זה שהיא הייתה בת 23 באותו זמן וזה לא גיל אופייני לאירוע כזה והיא גם לא ראתה שום דבר מצחיק באותו זמן. עכשיו היא נשארה בחיים וטוב שכך, אבל בעקבות האירוע הזה הרופאים זיהו אצלה שהיא סבלה ממצב נדיר שנקרא סינדרום QT מוארך שזה דבר שיכול לגרום לאי-סדירות בלב ואפילו להתקפי לב אפילו אצל אנשים צעירים מאוד.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">19:02</span>
                </div>
                <div class="content">
                    <p>ולכן לאנשים שסובלים מסינדרום QT מוארך בדרך כלל מומלץ לא להשתתף בספורט תחרותי כי התסמינים האלה הם מואצים והם יכולים לפעול בזמן פעילות גופנית קיצונית ו/או ריגושים קיצוניים. וזה תורשתי. אז נכון שמאוחר מדי לדעת בוודאות אבל הגיוני שגם סבא שלה בעצם סבל מאותה תסמונת הוא פשוט לא ידע את זה ולצחוק במשך 25 דקות רצופות זה בהחלט יכול להיחשב לריגוש ופעילות גופנית קיצונית אז יכול להיות שזה היה הטריגר שגרם לו למות. כלומר הוא לא באמת מת מזה שהוא צחק, מזה שהוא צחק גרם לו למות. הבנתם. בכל אופן אותו דבר נכון גם לגבי כל המקרים האחרים שדווחו שנראו אמינים, כלומר זה לאו דווקא אותה התסמונת המדויקת אבל שוב הצחוק הוא לא טכנית מה שהרג אותם. הצחוק גרם למאמץ גופני קיצוני שהביא לאיזה שהוא סוג של התקף לב. כלומר כולם כנראה היו בין אם הם ידעו את זה או לא בקבוצות סיכון למוות מהתקף לב. לכן אנשים בריאים גם אם הם שומעים את אותן בדיחות בדיוק וגם אם הם מאוד מאוד יצחקו הם לא ימותו מזה כנראה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">20:31</span>
                </div>
                <div class="content">
                    <p>יש תופעות אחרות שיכולות להיגרם מצחוק מוגזם, ישנה התופעה הידועה פיפי. כלומר לפעמים אנשים כותבים שיאני צחקתי הרבה פיפי, אז זה דבר שקורה, בריחת שתן כתוצאה מצחוק זה לא כזה נפוץ כמו שאפשר להבין מתגובות לבדיחות באינטרנט אבל זה כן דבר שיכול לקרות. יש תופעה של אנשים שבאמצע צחוק הם לא מתים אבל מאבדים את ההכרה לכמה שניות. כלומר בטח יצא לכם לחוות את זה שמשהו ממש ממש ממש מצחיק אז אתם לא יכולים לנשום. כאילו אתם צוחקים עד שלליטרלי קשה לכם לנשום. אז במצבים קיצוניים זה יכול לגרום לאנשים להתעלף. והתיאורים הרפואיים הרשמיים של המצב הזה הם לפעמים די מצחיקים בפני עצמם. יש מכתב למערכת שפורסם ב-American Journal of Medicine שזה כמובן ז'ורנאל מדעי רציני לחלוטין ב-2007 והוא אומר ככה:</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">21:28</span>
                </div>
                <div class="content">
                    <p>אנו מציגים מקרה של גבר בן 29 בריא בדרך כלל שצפה בעמית לעבודה נופל ונחבל בראשו בכיור. בעקבות האירוע הוא נכנס להתקף חמור של צחוק בלתי נשלט שכלל התכופפות ורכינה קדימה ובשלב זה החל להרגיש סחרחורת וחולשה. הוא התמוטט למשך כשלוש שניות עם אובדן הכרה ודאי ופרפורים לא ספציפיים בידיים. לאחר שלוש השניות האלה הוא חזר להכרה, היה מכוון וצלול והיה מוכן לשוב לתפקודו בעבודה. זהו המקרה השלישי המתועד של עילפון שמקורו בצחוק. המקרה הראשון שתואר בשנת 1997 היה של מטופל בן 62 שחווה מספר אירועי עילפון בזמן שצפה בתוכנית סיינפלד בטלוויזיה. לתסמונת הקלינית הזו ניתן בעקבות כך הכינוי עילפון סיינפלד. מקרה שני דווח בשנת 2005 וכלל ספר בן 32 בריא בדרך כלל שהתעלף לאחר ששמע סיפור מצחיק במיוחד מלקוח.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">22:29</span>
                </div>
                <div class="content">
                    <p>אז כן זה היה ציטוט רשמי מהז'ורנאל. עילפון סיינפלד זה הכינוי הרפואי החצי-רשמי של התופעה הזאת וזה דבר שקורה. עכשיו זה בדרך כלל מה שקורה זה שאנשים מתעלפים למשך כמה שניות ואז קמים אז זה לא נורא אבל גם זה יכול להיות מסוכן במצבים מסוימים, כלומר בוא נגיד אל תראו סיינפלד בזמן שאתם יושבים על מעקה בבניין גבוה או משהו. ומה שיותר מעניין אותי אבל הספר ההוא שהתעלף בגלל שהוא שמע סיפור מצחיק מלקוח. מה שהם לא כתבו זה את הדבר הכי חשוב: מה היה הסיפור? מה היה הסיפור המצחיק אני רוצה לדעת! כאילו אוקיי נכון שזה קורה לאנשים שנמצאים בקבוצת סיכון מסוימת אוקיי בסדר אבל עדיין אני רוצה לדעת מה הדבר שיכול לגרום לאנשים להתעלף או אפילו למות מצחוק. אולי זה שאני לא התעלפתי אף פעם מצחוק זה היה בגלל שלא שמעתי בדיחה מספיק מצחיקה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">23:25</span>
                </div>
                <div class="content">
                    <p>אז אני יודע שצ'יפס באף ונקניק בראש וחמור אוכל תאנים וסיינפלד אלה דברים שיכולים לגרום לזה. אבל מה חוץ מזה? אולי יש דברים יותר? מה שאני רוצה זה למצוא את הבדיחה הנכונה שתגרום לאנשים למות מצחוק. מה שאני צריך זה את הבדיחה הכי מצחיקה בעולם. גם בנושא הזה נעשה מחקר. המחקר הכי גדול שנעשה עד היום בחיפוש אחר הבדיחה הכי מצחיקה בעולם נעשה בין 2001 ו-2002 על ידי הפסיכולוג דוקטור ריצ'רד וייסמן וזה היה בדיוק מסוג הדברים שאני הייתי עושה אילו היה לי יותר זמן כי המחקר בפני עצמו הוא היה מאוד כיף וזה סוג של אתר באינטרנט שאפשר לעשות היום אולי אפשר לעשות את זה מחדש. הם הקימו אתר פשוט שבו אנשים מוזמנו קודם כל לכתוב את הבדיחה הכי טובה שהם מכירים ודבר שני לדרג בדיחות שאנשים אחרים כתבו. הם קיבלו באופן אקראי בדיחה אחרי בדיחה ודירגו אותן בין אחת 'לא מצחיק' לחמש 'קורע מצחוק'. ובסופו של דבר היו להם באתר יותר מ-40,000 בדיחות ויותר משני מיליון דירוגים של בדיחות כך שאפשר היה למצוא סטטיסטית מה היא הבדיחה שקיבלה את הדירוג הממוצע הכי גבוה ולכן על פי המחקר הזה לפחות היא הבדיחה המצחיקה ביותר בעולם. ואני הולך לספר לכם את הבדיחה הזאת עכשיו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">25:06</span>
                </div>
                <div class="content">
                    <p>עכשיו כאמור ידועים מקרים של אנשים שמתו מצחוק וזה לא קורה הרבה אבל מן הסתם הסיכוי הכי גבוה שזה יקרה יהיה כשאתם שומעים את הבדיחה המצחיקה ביותר בעולם ולכן רשת עושים היסטוריה אינה אחראית לכל נזק שיגרם או לא יגרם למאזין או למאזינה מהאזנה או אי האזנה לתוכן שהוקלט או לא הוקלט בפודקאסטים של החברה. האזנה לפרק על אחריות המאזינים והמאזינות בלבד. בחסות ביטוח חיים במנורה מבטחים לא לדאוג פוסטי רק 15 הכי טוב אי פעם. הבדיחה המצחיקה ביותר בעולם היא:</p>
                </div>
            </article>
            
            <article class="paragraph speaker-מערכון">
                <div class="paragraph-meta">
                    <span class="speaker-name">מערכון</span>
                    <span class="timestamp">25:38</span>
                </div>
                <div class="content">
                    <p>- מוקד חירום שלום.
- שלום, אני טיילתי פה עם חבר שלי ביער אבל הוא קיבל איזה התקף, אני חושב שהוא מת.
- תירגע אדוני, אתה יכול בבקשה לוודא שהוא מת?
- כן, רק רגע. (קול ירייה)
- אוקיי, מה עכשיו?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">25:56</span>
                </div>
                <div class="content">
                    <p>זהו. אתם בסדר? אתם בסדר? כולם בסדר? אממ... כאילו זאת לא הייתה בדיחה גרועה. כן זאת בדיחה טובה אני חושב. אני לא חושב שהייתי מת מצחוק ממנה פשוט. זאת הבדיחה שקיבלה את הציון הכי גבוה בממוצע. ויכול להיות שממוצע זה פשוט לא הדרך הטובה למדוד בדיחות. זו גם הבדיחה שקיבלה את הציון הממוצע הכי גבוה ממשתמשים בכל העולם אבל חוץ מזה עורכי הניסוי הזה הם גילו עוד כל מיני דברים. קודם כל הם מצאו את הבדיחות שקיבלו את הציון הכי טוב בכל מיני מקומות בעולם כי זה משהו שהאנגלים צחקו מדברים אחרים ממה שהגרמנים צחקו ממנו ורוב הבדיחות האלה אני עדיין לא חושב שהן מצחיקות במיוחד. אני רוצה לציין לשבח את הבלגים כי הבדיחה שקיבלה את הציון הכי גבוה בבלגיה היא אחת הבדיחות שאני הכי אוהב. לדעתי היא מאוד מוצלחת והבדיחה הזאת הולכת ככה:</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">27:02</span>
                </div>
                <div class="content">
                    <p>למה לברבורים יש רגליים שטוחות? כדי שיוכלו לכבות שריפות ביער. למה לפילים יש רגליים שטוחות? כדי שיוכלו לכבות ברבורים בוערים. זה מצחיק! אותי זה מצחיק. זה חלק מהרצף המאוד מאוד ארוך של בדיחות על פילים. עוד דבר שהם בדקו שם בניסוי הזה זה מה היא החיה הכי מצחיקה, כלומר הם בדקו את הציון הממוצע של בדיחות שבהן מוזכרות חיות והם גילו שהבדיחות שבהן מוזכרו ברבורים קיבלו את הציון הממוצע הגבוה ביותר מכל חיה אחרת. מסקנה: ברבור זאת החיה הכי מצחיקה. אתם רוצים לספר בדיחה טובה תכניסו אליה ברבור. הייתי מתחייב שפילים זה חיה מצחיקה ולכן זו הסיבה שהבדיחה הבלגית הזאת היא כל כך טובה משום שיש בה גם ברבור בוער וגם פיל.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">28:02</span>
                </div>
                <div class="content">
                    <p>אבל בגדול אני לא יודע זאת אומרת ראיתי את התוצאות של המחקר הזה ואיכשהו לא יודע אף אחד מהם לא באמת נראה לי כמו הבדיחה הכי מצחיקה שסופרה אי פעם אף אחד מהם לא שמה אותי בסכנת מוות. ואולי זה פשוט בגלל שהמחקר הזה מצא מה הבדיחה הכי מצחיקה בממוצע. אבל בדיחות הן לא מצחיקות בממוצע. מה שמאוד מצחיק אותי לא מצחיק אנשים אחרים, לאנשים יש חוש הומור שונה אז מה שבממוצע הכי מצחיק הוא לא נורא מצחיק אף אחד. כאילו ההומור שלי ספציפית הוא שונה משל אחרים ויכול להיות שהדברים שיצחיקו מאוד אותי זה דברים שאנשים אחרים לא יגרמו להם לכלום. אם תשאלו אותי הבדיחה אולי הכי טובה שנוצרה אי פעם זה היי הופ סטניסלב. וזה דבר שאני בטוח שהרבה אנשים אחרים לא יצחקו ממנו בכלל. היי הופ סטניסלב זה דבר שהיה ב... זה נפוץ בטוויטר בזמנו וזה ב... אתם יודעים מה? אוקיי יאללה בוא נספר את זה. אנחנו עכשיו נעשה את הגרסה המוקלטת הראשונה של היי הופ סטניסלב.</p>
                </div>
            </article>
            
            <article class="paragraph speaker-מערכון">
                <div class="paragraph-meta">
                    <span class="speaker-name">מערכון</span>
                    <span class="timestamp">29:15</span>
                </div>
                <div class="content">
                    <p>שלום וברוכים הבאים לתוכניתנו 'היי הופ סטניסלב' והפעם נמצא איתנו סטניסלב טרייוכין מרמלה. אתה מוכן סטניסלב?
- (סטניסלב בקול רועד) וזה ממש גבוה כאן מאוד...
- היי הופ סטניסלב! (קול נפילה וחבטה)</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">29:34</span>
                </div>
                <div class="content">
                    <p>תראו אותי זה מצחיק. אני לא יכול להגיד לכם למה אוקיי? אבל אם אי פעם ימצאו אותי מת מצחוק זה כנראה משום שמישהו לחש לי 'היי הופ סטניסלב' כשאני לא הייתי מוכן. הדברים שמצחיקים באמת גם אנשים שמתו מצחוק הם לא מתו מאיזה שהוא משחק מילים שנון במיוחד אלא מנקניק בראש וצ'יפס באף. כלומר הדברים המופרעים והמופרכים באמת הם בדרך כלל הדברים שיכולים לגרום לצחוק קיצוני. חוץ מזה צחוק זה בריא. אוקיי? זה בדוק, זה לא סתם קלישאה, זה לא סתם המשפט 'הצחוק יפה לבריאות'. צחוק מועיל לבריאות, צחוק משחרר אנדורפינים, צחוק הוא טוב נגד כאבים ברצינות זה דבר בדוק. זאת אומרת אם מאוד כואב לכם משהו תצפו במשהו מאוד מצחיק זה עוזר זה מקל על הכאב. אז אין שום סיבה להימנע מצחוק. אבל כן זאת אומרת מצבים קיצוניים מסוימים זה דבר שיכול לקרות.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">30:43</span>
                </div>
                <div class="content">
                    <p>אז מה הייתה השאלה? האם אפשר באמת למות מצחוק ומה צריכה להיות הבדיחה שתהרוג אתכם מצחוק? אז לפי הסטטיסטיקה בדיחה שיש לה סיכוי להרוג אתכם תצטרך לכלול כנראה נקניק, תאנים, צ'יפס, ג'ון קליז, ברבור ובמקרה שלי בן אדם בשם סטניסלב. וכן באמת קרו מצבים מסוימים שבהם צחוק גרם למוות אבל זה לא אומר שאסור לצחוק. צחוק זה בריא סטטיסטית זה מאריך את החיים ולא מקצר אותם.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">31:25</span>
                </div>
                <div class="content">
                    <p>אבל הקטע בחיים זה שלפעמים קורים דברים לא צפויים וצריך להתגונן ולהימנע מזה ככל האפשר, זו הסיבה שאנשים חוגרים חגורת בטיחות באוטו ועושים כושר ולא מעשנים. אבל אי אפשר להתגונן להכל, לפעמים יש דברים לא צפויים. הסטטיסטיקה אומרת ששתי סיבות מוות שקיימות לא מאוד נפוצות אבל נפוצות יותר מאשר המוות מצחוק הן א' נפילה ממיטה וב' סלפי. אז להתגונן לכל אפשרות בעולם אי אפשר וזאת הסיבה שאנשים עושים ביטוח חיים. זאת הנקודה שבה אני רוצה לדבר על ביטוח חיים וזה לא רנדומלי, זה משום שזה היה פרק ממומן על ידי מנורה מבטחים. שקודם כל אני רוצה להגיד להם תודה על זה שהם נתנו לי הזדמנות פשוט לספר בדיחות לאורך פרק שלם. אבל חוץ מזה אני גם רוצה לדבר על מה זה בעצם ביטוח חיים משום שלא נעים לדבר על זה אבל חייבים לעשות את זה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">32:23</span>
                </div>
                <div class="content">
                    <p>ביטוח חיים זה ביטוח מוזר כי זה ביטוח שאין שום סיכוי שאתם תהנו ממנו. דברים בדרך כלל אתם עושים ביטוח על מכונית או על דירה ואם חלילה קורה משהו רע אז אתם מקבלים את הכסף. אז בביטוח חיים אתם משלמים ולא קיים סיכוי שתקבלו את הכסף אף פעם. אני גרוע בפרסומות. לא, זה משום שזה לא ביטוח בשבילכם, זה ביטוח בשביל המשפחה שלכם, הילדים שלכם, הבן זוג, הבת זוג שלכם. זה אומר שאם לכם יקרה משהו וכשאני אומר יקרה משהו אני מתכוון למשהו מאוד ספציפי וזה שתמותו, הם יקבלו את הפיצוי הזה. עכשיו אתם חייבים? לא אתם לא חייבים לעשות את זה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">33:14</span>
                </div>
                <div class="content">
                    <p>עכשיו לגבי מנורה מבטחים ספציפית, להם יש מוצר אחד מסוים שישראלים מתים עליו (הא הא) שנקרא 'ריסק 15' שנשמע כמו סרט אקשן עם ג'ייסון סטיית'ם אבל זה לא, זה די ההיפך. מה שזה אומר זה שאתם משלמים מחיר כלשהו על הביטוח והמחיר הזה הולך להישאר אותו הדבר ב-15 השנים הקרובות. מה שלא יקרה, מה שאתם משלמים השנה זה אותו הדבר שאתם תשלמו בעוד 15 שנה, שזה בעולם שלנו רמת ביטחון שמאוד נדיר למצוא באיזה שהוא הקשר. בקצב שדברים קורים פה אני לא יודע אם בעוד 15 שנה אני לא אעבוד בקטיף תפוזים על חממה על מאדים שנשלטת על ידי ChatGPT 64. הכל יכול להיות. אבל אני יודע שהביטוח חיים שלי יישאר בדיוק אותו הדבר. אז תחפשו בגוגל, אנשים עדיין מחפשים בגוגל? תחפשו ביטוח חיים של מנורה מבטחים. זה הקטע עם ביטוח חיים שלא נעים לדבר על זה אבל חייבים לעשות את זה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">34:15</span>
                </div>
                <div class="content">
                    <p>זו הייתה התשובה. ערכה את הסאונד ואז יצאה לאכול עם אמא שלי נוי. ייעוץ ותמיכה מורלית מוץ. אביב שם טוב סמנכ"ל תפעול, גל אוופציונר מנהל האולפן, גיא אלומן מנהלת סושיאל, עמית חזזי מכירות, מאלפת פינגווינים אנזה. אני דורון פישלר, את כל הפרקים של הפודקאסט אפשר למצוא באתר doronfishler.com. אפשר לראות שם גם הרצאות שאני עושה, אפשר לשלוח לי שאלות לפודקאסט שאולי אני אענה עליהן מתישהו. הפרק הוא לצורכי בידור בלבד ואינו מהווה ייעוץ ו/או המלצה לרכישת ביטוח. באיזו רכישת ביטוח מומלץ להיוועץ בבעל רישיון. כל האמור כפוף לתנאי הפוליסה וחברת מנורה מבטחים ביטוח בע"מ. ניתן לצפות במידע מהותי אודות הכיסוי הביטוחי ובמסמך תנאי פוליסת הביטוח בכתובת האינטרנט של החברה menora.co.il. יאללה ביי.</p>
                </div>
            </article>
            
        </div>
        
    
        
    
        
    
        
    
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>