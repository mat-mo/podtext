<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>[התשובה] מה רע ב-666? - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>[התשובה] מה רע ב-666?</h1>
        <div class="meta-row">
            <span class="meta-date">פורסם ב: 28 ביוני 2021</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="player-container">
        <audio id="audio-player" controls>
            <source src="" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
        
            
        
            
        
            
        
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל מין רגע אבל אם הוא עשה ככה... תקשיבו לזה. יש עשרה חדרים, בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן. ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזה דלת כל אחד מהם פירק. השאלה היא, בסוף הלילה הזה, מה המספר המקסימלי של דלתות שיכולות להיות במחסן?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:03</span>
                </div>
                <div class="content">
                    <p>אם בשלב הזה אתם עצרתם רגע, או עשיתם פאוז, או העברתם אחורה כדי לשמוע את זה שוב, או התחלתם לספור על האצבעות, או לצייר משהו על נייר, או לעצום עיניים ולהתרכז ממש - יופי. כי זה אומר שהפרסומת הזאת נועדה לכם. כי חידות כאלה, שהם חצי משחק וחצי כאב ראש, זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא. במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה, למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתה ט' עד י"א. וישנה גם הנבחרת הצעירה, שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים נבחרות ישראל במדעים, בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקיפ בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:40</span>
                </div>
                <div class="content">
                    <p>בני גורן שאל אותי מה מספר השאלה הזאת. ובכן בני, התשובה היא אחת עשרה אלף מאתיים שבעים ואחת. אני מקווה שזאת תשובה מספקת. זאת התשובה, אנחנו מיד מתחילים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:58</span>
                </div>
                <div class="content">
                    <p>היי, זאת התשובה, אני דורון פישלר. משהו נתקע לי בגרון. בכל מקרה, שלום, זאת התשובה, אני דורון פישלר. זה פרק רגיל, סטנדרטי של התשובה עם שאלה נפוצה שקיבלתי כמה פעמים. רשימה חלקית של האנשים ששאלו את השאלה הזאת: יותם, ערן, עברי, ולרמן, לחמנייה חרדית, משפחת לייבל, אנונימוס בת גל, גיל וגלי. כולם שאלו את אותה שאלה בניסוחים שונים. אני אהבתי את הניסוח של גלי. היא שאלה למה שש שש שש זה המספר של השטן ולמה הוא אף פעם לא עונה?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">03:45</span>
                </div>
                <div class="content">
                    <p>אז קודם כל גלי, השטן הוא בן אדם עסוק. כלומר לא בן אדם, ישות דמונית עסוקה. יש לו דברים לעשות. את לא יכולה לצפות ממנו שיענה לטלפון מכל אחד. וחוץ מזה שש שש שש זה לא המספר טלפון שלו. אבל כולם יודעים שהמספר הזה הוא המספר של השטן. או מספר שטני, או מספר רע. הוא מאוד פופולרי כמובן במטאל ובסרטי אימה וסיפורי זוועה ותאוריות באינטרנט. אבל למה כולם חושבים שיש משהו רע בשש שש שש? מאיפה זה מגיע?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">04:40</span>
                </div>
                <div class="content">
                    <p>הרבה פעמים התשובות לשאלות כאלה הן תשובות שאני לא באמת יכול לתת כי זה משהו כמו 'ככה יצא, זה נורמה שהשתרשה במשך הזמן ואף אחד לא יודע בדיוק מאיפה זה בא'. זה לא המקרה כאן. כי המספר שש שש שש מגיע ממקום אחד מאוד ספציפי, ויש סיכוי טוב שאנחנו יודעים בדיוק מה הוא באמת אומר. וזה לא באמת קשור לשטן.</p>
                </div>
            </article>
            
            <article class="paragraph speaker-קריין">
                <div class="paragraph-meta">
                    <span class="speaker-name">קריין</span>
                    <span class="timestamp">04:59</span>
                </div>
                <div class="content">
                    <p>הוא מגיע מחזון יוחנן, פרק י"ג, פסוק י"ח.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">05:07</span>
                </div>
                <div class="content">
                    <p>חזון יוחנן, או Revelations כמו שהוא מוכר באנגלית, הוא הספר האחרון בברית החדשה. כלומר מבחינת נוצרים, הוא חלק מכתבי הקודש. עכשיו, מה שאתם צריכים לדעת על חזון יוחנן קודם כל, הוא מוזר לאללה. הספר הזה כל כך ביזארי וכל כך שונה מכל יתר הברית החדשה שקיים ויכוח גם אצל נוצרים אם הוא בכלל אמור להיות חלק מכתבי הקודש. יש גרסאות של הנצרות שבהן הספר הזה פשוט לא נחשב. מצד שני יש פלגים בנצרות שבהם הוא מאוד מאוד חשוב ומתכננים את כל החיים שלהם לפי פירוש לספר הזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">05:53</span>
                </div>
                <div class="content">
                    <p>אז קודם כל, מה זה הספר הזה ומה קורה שם? המחבר של הספר, יוחנן, ג'ון, אומר: 'אני ישבתי לי באי פטמוס ופתאום התגלה אלי אלוהים ואמר לי אני הולך להראות לך דברים, תספר את זה לכולם'. וקודם כל הוא אמר לכו בעקבות ישו, שימו מבטחכם בג'יזס וכל זה, סטנדרטי. והמשיך ככה כמה פרקים ואז הוא מתחיל לתאר דברים אחרים שהוא ראה. חזון של אחרית הימים וזה הקטע שבו הספר נהיה מאוד מוזר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">06:36</span>
                </div>
                <div class="content">
                    <p>זה נשמע כמו מישהו שמספר לכם חלום מאוד מאוד מפורט. מין כזה 'ואז הגיע כבש עם שבע קרניים ושבע עיניים, ואז הגיעו שבעה מלאכים עם שבעה שופרות והמלאך הראשון תקע בשופר ואז היה ברד של אש ודם ושליש מהעצים בעולם נשרפו, ואז המלאך השני תקע בשופר ואז אסטרואיד ענק נפל מהשמיים והרג שליש מכל הדגים, והשלישי תקע בשופר ועוד אסטרואיד או משהו מרעיל את הנהרות, והרביעי תקע בשופר ושליש מהשמש והירח מוכחשים איכשהו'.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">07:01</span>
                </div>
                <div class="content">
                    <p>ואז יש הפסקה קטנה עם השופרות ואז כתוב המשפט הזה: 'וארא ואשמע נשר אחד מעופף בחצי השמיים והוא קורא קול גדול אוי אוי אוי'. זה מה שכתוב. 'ליושבי הארץ מיתר קולות השופר אשר שלושת המלאכים עתידים לתקוע'. זה נשמע כמו טריילר, כאילו נגמר הפרק אבל בפעם הבאה בחזון יוחנן חכו שתראו מה יהיה. אבל קצת מצחיק הניסוח הזה של נשר שעושה אוי אוי אוי. סוף העולם, אנשים מתים פה על ימין ועל שמאל ובשמיים יש איזה נשר שמרחף ועושה אוי אוי אוי.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">07:38</span>
                </div>
                <div class="content">
                    <p>בכל אופן זה עוד לא נגמר. ואז יש רעידת אדמה ושליש מהאנשים מתים, ותנין גדול עם שבעה ראשים מגיע והים הופך לדם, ועוד רעידת אדמה והשמש שורפת את הארץ ויש חושך ואש ודם ויש מלאך שנותן ליוחנן ספר ואז יוחנן אוכל את הספר ומפרט שזה היה טעים אבל עשה לו לא נעים בבטן. ואחר כך הרבה דברים קורים. אני ממש לא מתאר פה את הכל, הספר הזה מלא בדברים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">08:05</span>
                </div>
                <div class="content">
                    <p>עכשיו אם כל זה נשמע אפוקליפטי, זה לא מקרי. זאת למעשה ההגדרה של אפוקליפסה. המילה התגלות ביוונית, כמו ספר ההתגלות, היא אפוקליפסיס. כלומר המילה אפוקליפסה מגיעה מהספר הזה, היא קרויה על שמו. ויש עוד הרבה מונחים מוכרים שמגיעים משם. החותם השביעי - זה משם. ארבעת פרשי האפוקליפסה - זה משם. ארמגדון - המילה ארמגדון, סוף העולם, גם זה מגיע משם כי מתואר שם בין השאר הקרב הסופי בין כוחות הטוב לכוחות הרשע והוא יתרחש במקום שנקרא ארמגדון שזה שיבוש יווני של השם העברי הר מגידו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">08:52</span>
                </div>
                <div class="content">
                    <p>וזה ליד עפולה. זה אפילו לא באמת הר, זה תל בגובה של איזה 60 מטר כזה בנדיבות. זה מאוד מאוד נדיב לקרוא לדבר הזה הר. אז שם הולך להיות הקרב הסופי לפני השמדת העולם, מתברר. זה הכל חזון אחרית הימים, כלומר זה דברים שאמורים לקרות לקראת סוף העולם. כלומר בסוף העולם תהיה מלחמה גדולה והמון המון אסונות וגיהינום עלי אדמות אבל אז ישוב אלינו ג'יזס, אם אתם מאמינים בזה, והכל יהיה טוב.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">09:26</span>
                </div>
                <div class="content">
                    <p>בכל אופן, בתוך כל הבלאגן הזה ישנו פרק י"ג. ופרק י"ג מתחיל ככה: 'ואהיה עומד על חול הים וארא חיה עולה מן הים ולה עשר קרניים ושבעה ראשים ובקרניה עשרה כתרים ובראשיה שמות גידופים. והחיה אשר ראיתי מראה כמראה הנמר ורגליה רגלי דוב ופיה פי אריה ויתן לה התנין את כוחו ואת כסאו וממשל רב'.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">10:02</span>
                </div>
                <div class="content">
                    <p>אוקיי, אז זאת חיה מעניינת. לנסות לצייר אותה זה מאתגר. מעניין איך זה עובד עם הקרניים, כאילו יש לה עשר קרניים אבל שבעה ראשים, אז יש קרן על כל ראש אבל לחלק מהם יש קרן אקסטרה או מה? בכל אופן החיה משתוללת שם, בלאגן אפוקליפטי רגיל ואז: 'וארא חיה אחרת עולה מן האדמה ולה שתי קרניים כקרני השה והיא מדברת כתנין. והיא עושה כל פקודי החיה הראשונה בפניה ומביאה את הארץ ויושביה להשתחוות לחיה הראשונה. ולא יוכל איש לקנות או למכור כי אם בהיות עליו תו החיה או שמה או מספר שמה'.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">10:44</span>
                </div>
                <div class="content">
                    <p>אוקיי, זה קצת מעניין. אתם לא יכולים למכור או לקנות שום דבר אלא אם כן יש לכם אישור מהחיה. אוקיי, כלומר אוי לא. אבל אני חשבתי שטורפים פה את כולם ויש עמודי אש אסטרואידים על ימין ועל שמאל, זה ליטרלי האפוקליפסה שקורה כאן. אני לא בטוח שרגולציה על המסחר זה בדיוק מה שמדאיג אותי כרגע. כלומר באופן יחסי זה לא כזה מפחיד. דם, אש, מוות וקשיים בירוקרטיים בהשגת רישיון עסק, זה מה שקורה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">11:25</span>
                </div>
                <div class="content">
                    <p>בכל אופן הוא אמר תו החיה או שמה או מספר שמה. מה זאת אומרת מספר שמה? פסוק אחד אחר כך הוא מסביר, וכאן אנחנו מגיעים לעניין: 'בזאת חוכמה, מי שבינה לו יחשב מספר החיה, כי מספר אדם הוא ומספרו שש מאות ושישים ושש'.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">11:49</span>
                </div>
                <div class="content">
                    <p>או בעברית יותר עברית, מה שהוא אומר זה 'עכשיו תקשיבו כי זה חשוב. מי שיש לו טיפה שכל יוכל לחשב את המספר של החיה כי זה מספר של איש והמספר הזה הוא שש מאות שישים ושש'. זהו. זה המקור. מכאן מגיע המספר הזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">12:09</span>
                </div>
                <div class="content">
                    <p>עכשיו כמה דברים בקשר למספר הזה. דבר ראשון, המספר הזה הוא לא שש שש שש. הוא שש מאות שישים ושש. זה לא אותו דבר. למה זה לא אותו דבר? פשוט כי הספרה שש לא מופיעה שם. והסיבה שהיא לא מופיעה שם היא שעדיין לא המציאו אותה. הספרות שאנחנו מכירים היום, הסימנים של הספרות אחת שתיים שלוש, הם הגיעו הרבה יותר מאוחר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">12:39</span>
                </div>
                <div class="content">
                    <p>הטקסט הזה פורסם במקור ביוונית, ולא היוונית של היום אלא היוונית קוינה, סוג של יוונית עתיקה. והאופן שבו הם כתבו מספרים היה אחר. הם השתמשו באותיות כדי לייצג מספרים, בערך כמו בעברית. אז מה שכתוב שם בעצם זה שמספר החיה הוא Chi Xi Stigma. אלה שלוש אותיות ביוונית עם קו מעליהן כדי לציין שזה מספר ולא מילה. האות Chi מסמלת את המספר שש מאות, Xi מסמלת שישים ו-Stigma זה שש.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">13:08</span>
                </div>
                <div class="content">
                    <p>אף אחת מהן היא לא הספרה שש. וזה אפילו לא שלוש פעמים אותו סמל. זאת אומרת זה לא שכתוב שם Stigma Stigma Stigma. לא. זה שש מאות שישים ושש. כלומר מה שזה אומר זה שלא כל רצף של שלושה שישיים הוא מספר החיה. זה לא שאם יש לכם שלוש קערות עם שש סוכריות בכל אחת מהן, אז ביחד זה שש שש שש, הו זה הסוכריות של השטן. לא. רק אם היו לכם שש מאות שישים ושש סוכריות זה הסוכריות של השטן. כלומר גם אז לא, אבל ווטאבר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">13:41</span>
                </div>
                <div class="content">
                    <p>יש גם את כל הסרטי אימה האלה עם המספר שש שש שש כתוב בשמיים או הילד שנולד עם כתם לידה בצורת הספרות שש שש שש. זה לא באמת קשור לכלום. כי הספרות האלה הן מאוחרות יותר. אם הייתם מראים ליוחנן מחזון יוחנן את הספרה שש הוא לא היה יודע מה זה. אולי הוא היה חושב שזה ציור של שבלול.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">14:04</span>
                </div>
                <div class="content">
                    <p>דבר שני, זה לא המספר של השטן. השטן לא מוזכר בפרק הזה. כתוב שם באופן הכי מפורש שיש, שש מאות שישים ושש הוא המספר של החיה. החיה היא דבר רע אבל היא לא השטן. יש שם למעשה שתי חיות, החיה הראשונה והחיה השנייה שמשרתת את החיה הראשונה, והחיה הראשונה משרתת את התנין או בתרגומים אחרים הדרקון.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">14:34</span>
                </div>
                <div class="content">
                    <p>עכשיו לגמרי יש מצב שהתנין שהם מדברים עליו הוא השטן. זה פירוש מקובל. אז זה קשור אליו, כן. זה דבר רע, אין ספק. ככה שאפשר להבין למה אנשים עשו את הקישור מהמספר הזה לשטניות. אבל זה עדיין לא ספציפית המספר של השטן, זה המספר של החיה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">14:52</span>
                </div>
                <div class="content">
                    <p>דבר שלישי, יכול להיות שזה בכלל לא שש מאות שישים ושש. פפירוס מאה וחמש עשרה הוא פפירוס, כלומר מסמך פפירוס עתיק שנמצא במצרים. וגם לקרוא לזה פפירוס זה קצת הגזמה, אלה הרבה חתיכות מאוד מאוד קרועות של פפירוס. זה היה פעם ספר אבל זה לא ספר שנשמר היטב.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">15:19</span>
                </div>
                <div class="content">
                    <p>אבל מהחתיכות שנשארו ומהמילים שכתובות עליהן אפשר להבין שזה היה טקסט של הברית החדשה ביוונית שכולל גם חלק מחזון יוחנן. ויותר מזה, זה כנראה העותק או מה שנשאר מהעותק הכי עתיק שקיים של חזון יוחנן. עכשיו ברור שאי אפשר לקרוא את כל הטקסט המון המון חלקים חסרים אבל קטע אחד שכן נמצא בפפירוס הזה בבירור, זה הקטע הזה עם מספר החיה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">15:49</span>
                </div>
                <div class="content">
                    <p>ומה שכתוב שם באופן מאוד ברור זה שמספר החיה הוא Chi Iota Stigma. שזה ביוונית שש מאות ושש עשרה. ומילא אם זה היה מקרה יחיד אבל זה לא. יש עותקים עתיקים אחרים של הספר הזה שגם בהם כתוב שמספר החיה הוא שש מאות ושש עשרה. כלומר זה לא מקרה בודד אחד של סופר שהעתיק אות אחת לא נכון, אלא קיימות שתי גרסאות שונות של הספר. באחת כתוב שש מאות שישים ושש, בשנייה כתוב שש מאות ושש עשרה. ובכלל לא ברור איזו מהן היא המקור ואיזו היא השינוי. יכול להיות שבמקור זה היה שש מאות ושש עשרה ושש מאות שישים ושש זאת טעות במספר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">16:31</span>
                </div>
                <div class="content">
                    <p>אוקיי ואחרי שהבהרנו את כל זה, מה זה אומר המספר הזה? טוב בשביל זה צריך להבין באופן כללי מה הולך, מה הקטע, מה זה הספר הזה, מה זה החיה הזאת, על מה מדובר ומה הולך פה. וזה קשה. קודם כל זה טקסט דתי. ומכיוון שזה טקסט דתי יש לו הרבה פירושים. יש אנשים שמאות שנים יושבים ושוברי את הראש על מה זה אומר בדיוק ועדיין לא מסכימים אחד עם השני.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">16:59</span>
                </div>
                <div class="content">
                    <p>קודם כל, פחות או יותר אף אחד לא חושב שאלה באמת חיות. כלומר שמילולית בסוף העולם יגיע כבש עם שבע עיניים ושבע קרניים וכאלה דברים. זה לפחות חלקית אלגורי. ויש לזה תקדימים. גם בתנ"ך האוריגינלי יש קטעים שמזכירים את זה. יש את יחזקאל והחזון שלו שמדבר על כל מיני דברים מאוד מאוד מוזרים. וישנו גם החזון של דניאל שגם הוא מתאר דברים שונים והוא מדבר על חיות.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">17:25</span>
                </div>
                <div class="content">
                    <p>דניאל מדבר על ארבע חיות גדולות שעולות מהים, זה מאוד מזכיר את זה. הראשונה נראית כמו אריה עם כנפיים של נשר, השנייה נראית כמו דוב, השלישית נראית כמו נמר אבל עם ארבע כנפיים וארבעה ראשים. כלומר הם ויוחנן היו באותו קטע. אז מה זה החיות האלה? עכשיו זה חלום, אף אחד לא חושב שאלה חיות אמיתיות. הפירוש הכי מקובל על זה של רש"י ושל אחרים זה שאלה ארבע ממלכות או ארבעה מלכים שיעלו וינסו להשתלט על העולם.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">17:55</span>
                </div>
                <div class="content">
                    <p>אז לפי זה, אלה ארבע מלכויות שכולן כבר קרו. כלומר זו הייתה נבואה לעתיד אצל דניאל אבל בשבילנו זה כבר העבר. והארבע חיות האלה הן בעצם בבל, פרס, יוון ורומא. ארבע אימפריות שכל אחת בתורה כבשה את ארץ ישראל. אוקיי, אז גם בחזון יוחנן אם אנחנו לא באמת מצפים לחיה אלא זה מייצג משהו, בן אדם, מלך, תופעה או ממלכה בעולם האמיתי. אז החיה היא איזשהו מנהיג גדול ומסוכן ומרושע שישתלט על הרבה מדינות ויאמלל הרבה אנשים ויגרום למלחמה גדולה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">18:33</span>
                </div>
                <div class="content">
                    <p>והשאלה היא מתי זה יקרה? או קרה? או קורה? השאלה אם הוא מדבר על משהו שבשבילנו כבר קרה כי מלחמות ואסונות גדולים היו הרבה ב-2,000 השנים האחרונות ובטח אפשר למצוא כאלה שמתאימים פחות או יותר למה שמדובר עליו בספר או שלא, שזה מדבר על משהו שעדיין לא קרה. אז יש אנשים, הרבה אנשים, שחושבים שזאת נבואה לעתיד. כלומר מה שמתואר פה עדיין לא התרחש אבל זה יקרה ויש לנו את הדיווח מהספר כדי לדעת בערך מה יקרה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">19:11</span>
                </div>
                <div class="content">
                    <p>תתכוננו. וזה יקרה בקרוב. כי זה מה ששימושי בנבואה, זה מפחיד אנשים. אם אתם משוכנעים שממש בקרוב הולכת לבוא חיה גדולה עם שבעה ראשים או משהו כזה ותשמיד את העולם, אז אולי תהיו נוצרים טובים יותר. וכאן הנבואה הזאת עושה דבר מאוד חכם בשביל נבואות, וזה שהיא לא ברורה. השיעור הראשון לנביאים: אם אתם רוצים להיות נביאים טובים, תהיו לא ברורים. כי אם אתם אומרים בדיוק למה אתם מתכוונים אז קל מאוד לדעת אם זה רלוונטי אליכם או שלא וקל מאוד לדעת שאתם לא באמת רואים את העתיד.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">19:52</span>
                </div>
                <div class="content">
                    <p>אם נוסטרדמוס היה כותב 'ואז ברביעי באוגוסט שנת 1963 התפרץ הר געש גדול בדרום פינלנד ויהרוג 208 אנשים ואת הפרה של יורגן יורגנסון אוי אוי אוי' אז היינו מגיעים לתאריך הזה ומסתכלים ומגלים שזה לא קרה ולפרה של יורגן יורגנסון שלום, ואז היינו מגיעים למסקנה המתבקשת והנכונה שנוסטרדמוס לא באמת ראה את העתיד ולא באמת מבין מהחיים שלו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">20:20</span>
                </div>
                <div class="content">
                    <p>אבל אם הוא כותב משהו כמו 'בחודש השביעי של השנה הארוכה מכולן מלך גדול ירד מהשמיים והחיי עם לוח מארס ללא הפרעה', אז אנחנו לא יודעים על מה זה ואנשים יתחילו לפרש. כלומר זה רלוונטי? זה עלינו? השנה הארוכה מכולן זה בלי ספק מדבר על 2020, כן והחודש השביעי - אה אבל זה לפי הלוח היהודי או המוסלמי או הנוצרי? כל חודש הוא החודש השביעי אם מתחילים לספור שבעה חודשים קודם. והמלך הגדול - זה פצצת אטום? או שזה אסטרואיד? או שזה מסמל את שובו של אלביס? בקיצור כל אחד יכול לראות בזה מה שהוא רוצה ולכן כולם חושבים שהם יודעים מה זה אומר והטקסט נשאר רלוונטי.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">21:03</span>
                </div>
                <div class="content">
                    <p>אז אותו הדבר מאוד נכון לגבי חזון יוחנן. זה אחד הטקסטים הנבואיים הכי מוכרים בעולם והוא מצד אחד ספציפי בדברים מסוימים, כלומר הוא מדבר על ירושלים ועל עפולה, אבל מצד שני הוא מאוד לא ברור. אפשר לפרש אותו בהמון צורות ולכן אני מבטיח לכם שבכל תקופה, בכל שנה בהיסטוריה, מישהו חשב שזה מדבר על היום. על בדיוק עכשיו. והחיה היא בדיוק הדבר שקורה עכשיו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">21:35</span>
                </div>
                <div class="content">
                    <p>החיה היא גרמניה הנאצית, או שהיא אובמה, או שהיא אני לא יודע, ליכטנשטיין. יש תיאוריה שאומרת שהחיה היא החיסון נגד קורונה. אני לא צוחק עכשיו. הטקסט הזה מספיק לא ברור כדי שאפשר יהיה למצוא כאילו ראיות שתומכות בכל דבר. ואחד הסימנים הכי חשובים בטקסט הוא כמובן המספר שש מאות שישים ושש. מכיוון שכתוב במפורש שש מאות שישים ושש זה המספר של החיה, אז אם אני מצליח לקשר את הדבר, מה שזה לא יהיה שאני נגדו, למספר שש מאות שישים ושש, זה סימן ברור שזה בטוח נכון והפירוש שלי הוא נכון. ולכן יש המון תיאוריות לגבי המשמעות של שש מאות שישים ושש ומה זה בעצם אומר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">22:18</span>
                </div>
                <div class="content">
                    <p>למשל, ב-1981 נבחר נשיא חדש לארצות הברית, הנשיא רייגן. רונלד רייגן. רונלד ווילסון רייגן, זה השם המלא שלו. עכשיו כמה אותיות יש בשם הפרטי של רונלד ווילסון רייגן באנגלית? רונלד זה שש אותיות, בשם האמצעי שלו ווילסון - שש ורייגן - שש. לכן רונלד רייגן הוא השטן.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">22:52</span>
                </div>
                <div class="content">
                    <p>או הקטע הזה שאי אפשר לקנות או למכור שום דבר בלי הסימן של החיה. אז שימו לב לזה. לכל מוצר שאתם קונים יש ברקוד. קווים שחורים ולבנים כאלה שאפשר לסרוק, שעושים 'ביפ'. עכשיו הקווים השחורים האלה הם פשוט ייצוג של מספרים. כלומר יש שרשרת של קווים שחורים ולבנים שכל צירוף של שחור ולבן כלשהו הוא מייצג מספר. פשוט לקורא ברקוד יותר קל לקרוא קווים מאשר מספרים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">23:22</span>
                </div>
                <div class="content">
                    <p>עכשיו אם תסתכלו על ברקוד של לא משנה איזה מוצר תגלו שתמיד הם מתחילים ומסתיימים באותו הדבר. כלומר יש שני קווים שחורים דקים בהתחלה, שחור לבן שחור, ובסוף אותו הדבר, שחור לבן שחור. וגם באמצע יש תמיד את שני הקווים האלה, שלפעמים הם קצת יותר ארוכים מהאחרים. עכשיו הקווים האלה פשוט נועדו לסמן את ההתחלה והסוף וככה לעזור למכשירים למצוא את הברקוד איפה הוא מתחיל. אבל אם אתם מסתכלים על הקווים האלה לא כסימן אלא כספרה, אז הספרה שהם מייצגים היא שש. ולכן כל ברקוד על כל מוצר בעצם כולל שש שש שש. ברקוד הוא השטן.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">24:02</span>
                </div>
                <div class="content">
                    <p>או בקוד ASCII - זה הקוד לטקסט במחשבים, כלומר כל סימן פיסוק, כל ספרה או אות יש לו מספר בקוד הזה. עכשיו האות A המספר שלה הוא שישים וחמש, האות B שישים ושש וכו' וכו'. עכשיו מי מפיץ את כל המחשבים האלה? האיש שמאחורי מייקרוסופט, ביל גייטס. השם המלא שלו הוא וויליאם גייטס השלישי. ואם אתם מסכמים את ערך האותיות בקוד ASCII של Bill Gates 3 אתם מקבלים שש מאות שישים ושש.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">24:37</span>
                </div>
                <div class="content">
                    <p>ואם זה לא מספיק, יש פטנט בבעלות מייקרוסופט שהכותרת שלו היא Cryptocurrency system using body activity data. אני לא יודע מה זה אומר, זה שיטה להרוויח מטבעות קריפטו באמצעות התעמלות או משהו, אבל המספר של הפטנט הזה הוא WO 2020 060606 והוא נמצא בבעלות מייקרוסופט. אין כל ספק, ביל גייטס הוא השטן.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">25:12</span>
                </div>
                <div class="content">
                    <p>יש הרבה כאלה. על כל נשיא ועל כל האפיפיור יש אנשים שמספיק לא אוהבים אותם כדי למצוא איך הם קשורים איכשהו למספר שש מאות שישים ושש ולכן הם האנטי-קרייסט. כי זה לא כזה קשה למצוא בקשר לכל בן אדם משהו שמוזכרות בו שלוש פעמים הספרה שש.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">25:31</span>
                </div>
                <div class="content">
                    <p>אבל נניח לרגע שיוחנן לא באמת התכוון לביל גייטס וגם לא לרייגן וגם לא לברקוד. מה זה באמת אומר? ישנה אפשרות לנתח את זה לא בתור טקסט נבואי כי אין באמת נביאים אלא בתור טקסט ספרותי שמישהו כתב פעם. הוא התכוון למשהו והוא התייחס סביר להניח לדברים שנמצאו לידו בעולם באותו זמן. דברים אקטואליים שקרו באותו רגע.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">26:01</span>
                </div>
                <div class="content">
                    <p>ויכול להיות שזה אפילו לא אמור להיות נורא מסתורי. הוא פשוט מדבר בקודים שאנחנו לא מכירים. כל הדיבורים האלה על חיות עם מספרים שונים של קרניים ומספרים סודיים וכל זה, יכול להיות שכל העסק הזה הוא בעצם מאוד ברור אם רק הייתם חיים בארץ ישראל במאה הראשונה לספירה. כי תמיד יש דרך לדבר על דברים בלי באמת לדבר עליהם.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">26:25</span>
                </div>
                <div class="content">
                    <p>אם אני הייתי מדבר על 'הילד שנשאר בחיים שהביס את זה שאין להזכיר את שמו' סביר להניח שאתם יודעים בדיוק על מה אני מדבר, נכון? למרות שזה היה טקסט מסתורי מאוד. או אם אני מדבר עם אוהדי NBA על מספר עשרים ושלוש, הם כנראה ידעו על מי אני מדבר גם אם אני לא אזכיר את השם שלו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">26:42</span>
                </div>
                <div class="content">
                    <p>מצד שני, אם הייתי אומר משפט פשוט כמו 'בוא'נה בגלל העבודות של הקו האדום הדרך מבני ברק לפתח תקווה הולכת להיות סיוט מחר'. עכשיו נגיד שמחר מתרחש אסון עולמי, העולם חרב, התרבות התמוטטה והניצולים מקימים חברה חדשה. והם מנסים בחפירות ארכיאולוגיות לשחזר את התרבות שלנו אבל כל מה ששרד זה המשפט הבודד הזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">27:06</span>
                </div>
                <div class="content">
                    <p>ועכשיו הם מנסים להבין מה המשפט הזה אומר. עכשיו אפילו אם אתם מבינים את כל המילים זה עדיין מאוד מאוד מסתורי. מי אלה הבנים של הברק? ומהו הפתח של התקווה ולמה יש ביניהם קו אדום שאותו אסור לחצות כי הוא הופך את העולם לסיוט? האם זו הייתה נבואה על סוף העולם העתיד לבוא? אף אחד לא יודע ולכו תנסו להסביר את זה עכשיו. אבל ברגע שאתם יודעים על מה מדובר זה לא באמת כזה מורכב.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">27:39</span>
                </div>
                <div class="content">
                    <p>אז על מה סביר שיוחנן מדבר? עוד מדניאל אנחנו יודעים שהחיות האלה יכולות לייצג אימפריות, ממלכות והחיה הרביעית אצלו הייתה חיה עם עשר קרניים שלפי הפירוש המקובל ייצגה את רומא. לחיה אצל יוחנן גם יש עשר קרניים. אז... רומא? שבעה ראשים ועשר קרניים יכול להתייחס לשבע הפרובינציות של רומא ועשרה מלכים שמלכו בהן.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">28:05</span>
                </div>
                <div class="content">
                    <p>אוקיי, וחוץ מזה ארץ ישראל נמצאת בתקופה הזאת תחת הכיבוש הרומי. הם לא אוהבים את זה. כי מה הרומאים בכלל עשו למעננו? שום דבר. אז יש מרידות נגדם, המרד הגדול זה פחות או יותר בתקופה הזאת. אז אם אתם יהודים או נוצרים מוקדמים שחיים בארץ ישראל במאה הראשונה לספירה תחת כיבוש הרומאים, הגיוני שאתם לא אוהבים את רומא. וכשאתם שומעים מישהו מדבר על 'המפלצת הגדולה בעלת שבעת הראשים שכובשת את הכל ועושה מלחמות', ברור לכם שמדובר על רומא.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">28:37</span>
                </div>
                <div class="content">
                    <p>אפילו בכל פעם שאתם הולכים לשוק לקנות או למכור משהו, אתם משתמשים במטבעות שעליהם חקוקים השם והתמונה של הקיסר הרומי. אז זה לא באמת מסובך. אבל מה עם המספר? הוא כותב 'מי שבינה לו יחשב מספר החיה כי מספר אדם הוא'. כלומר הסופר כותב שיש פה סוג של חידה אבל אם אתם חכמים אתם תדעו לחשב למה אני מתכוון. המספר של החיה הוא מספר של אדם. כלומר כאן לא מדובר על רומא כולה אלא מספר של אדם ספציפי והמספר הזה הוא שש מאות שישים ושש.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">29:13</span>
                </div>
                <div class="content">
                    <p>אם אתם אומרים למישהו במאה הראשונה לחשב את המספר של איש, איך הוא יחשב אותו? הוא לא יעשה את זה ב-ASCII, הוא לא יעשה את זה בברקוד, הוא יעשה את זה בשיטה הכי ישנה שיש - גימטריה. הגימטריה הישנה והטובה, הכי בסיסית. גימטריה היא דרך מאוד ידועה ביהדות למצוא משמעות בדברים והיא גם ידועה לשמצה בזה שאפשר למצוא בה כל דבר שבא לכם למצוא. יש הרבה דרכים להגיע לכל מספר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">29:38</span>
                </div>
                <div class="content">
                    <p>למשל, אם אני מנסה להגיע לשש מאות שישים ושש בגימטריה, אז אני יושב לילות ארוכים לאור הנר עם חשבונייה ובסופו של דבר מצאתי את התשובה. השם ששווה לשש מאות שישים ושש הוא גדי פינקלשטיין! אני לא יודע מי זה גדי פינקלשטיין. אבל זה לא בהכרח הוא. כי שש מאות שישים ושש זה גם רונית. וגם נורית. אבל זה לא הסוף. שש מאות שישים ושש זה גם הסכום של כמה דברים נוראים אחרים, למשל פיצה עם אננס! כן, כן, כן שווה בדיוק לשש מאות שישים ושש.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">30:29</span>
                </div>
                <div class="content">
                    <p>ורן לוי הוא שטן! שווה בדיוק לשש מאות שישים ושבע... אבל זה כמעט, כלומר אם אתם כותבים את זה בלי הא' בהוא אז אולי זה מסתדר... טוב יאללה אני צריך להפסיק. רגע! 'אני צריך להפסיק' שווה בדיוק לשש מאות שישים ושש! די! די עם זה כבר! בקיצור יש המון דברים שאפשר להגיע בהם לשש מאות שישים ושש או לכל מספר אחר שבא לכם. זה לא אומר כלום.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">31:05</span>
                </div>
                <div class="content">
                    <p>ובכל זאת יש שם אחד מסוים שיותר סביר מהאחרים שהכוונה היא אליו. השם הזה הוא נירון קיסר. נירון קיסר היה הקיסר של רומא במשך כמה שנים במהלך המאה הראשונה. הוא לא היה קיסר פופולרי. אם יש דבר אחד ששמעתם על נירון זה שהוא שרף את רומא וניגן בכינור תוך כדי, נכון? דבר שהוא לא נכון מהרבה בחינות כי הייתה שריפה גדולה ברומא בזמן השלטון שלו אבל אין שום סיבה להניח שזה נירון קיסר שהצית את השריפה הזאת והוא גם לא ניגן בכינור כי עוד לא המציאו את הכינור.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">31:49</span>
                </div>
                <div class="content">
                    <p>בכל אופן הוא היה בן אדם לא סימפטי מכמה בחינות. כלומר הוא הרג את אמא שלו למרות שלהגנתו צריך להגיד שהיא כנראה תכננה להרוג אותו וכו'. בסטנדרטים של רודנים היסטוריים הוא לא היה כזה רע, יש אנשים שגרמו להרבה יותר מוות וחורבן ממנו אבל הוא לא היה פופולרי. הוא היה קיסר שאנשים שנאו ולכן המציאו עליו כל מיני סיפורים שהם לא בהכרח נכונים, כינור וכל זה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">32:18</span>
                </div>
                <div class="content">
                    <p>בכל אופן נירון קיסר הוא הקיסר של רומא ואנחנו לא אוהבים את רומא, ונירון מייצג את רומא וכשמחשבים את מספר החיה שהוא מספר של איש, איזה איש זה יכול להיות אם לא הקיסר? הבן אדם שהתמונה שלו נמצאת על כל מטבע. ונירון קיסר בגימטריה זה שש מאות שבעים ושש. אבל בעברית של אז כתבו את המילה קיסר בלי י', 'קסר', ולכן זה יוצא שש מאות שישים ושש. זה לא השטן, זה נירון קיסר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">33:00</span>
                </div>
                <div class="content">
                    <p>עכשיו האם זאת באמת הכוונה? כמו שאמרתי יש הרבה מאוד אפשרויות אבל יש עוד ראיה נסיבתית שתומכת בתיאוריה הזאת. בעברית כשאני מדבר על נירון קיסר ככה אני קורא לו, נירון. אבל אם הייתי מדבר עליו באנגלית על הקיסר ששרף את רומא הייתי קורא לו נירו (Nero), בלי הנון הנוספת בסוף, כמו שיודע כל מי שצרב דיסקים בניינטיז. כלומר יש שתי דרכים לאיית את השם של נירון קיסר, עם ובלי נון נוספת.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">33:32</span>
                </div>
                <div class="content">
                    <p>עכשיו אם אני מחשב את השם נירו קיסר בלי הנון, מה שיוצא זה שש מאות ושש עשרה. כלומר שתי הגרסאות הקיימות למספר הזה מתאימות לשתי הגרסאות של אותו שם. יש מצב שמי שהעתיק את הספר ידע בדיוק על מה ועל מי מדובר אבל הוא אמר 'רגע אני כותב את זה בלי נון' אז הוא שינה גם את המספר בהתאם. זה נשמע מאוד הגיוני כל העסק הזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">34:03</span>
                </div>
                <div class="content">
                    <p>עכשיו גם עם התיאוריה הזאת יש עוד כמה בעיות שגורמות לה להישמע קצת פחות אמינה. למשל אם הספר הזה כתוב ביוונית למה הוא משתמש בגימטריה עברית דווקא? אולי זה נכתב במקור בעברית ורק אחר כך תורגם ליוונית. בעיה אחרת היא שאנחנו לא יודעים בדיוק מתי הספר הזה נכתב אבל רוב החוקרים חושבים שהוא נכתב אחרי שנירון קיסר כבר מת. אז מה נטפלו אליו? גם על זה יש אפשרויות. אולי אנשים חשבו שהוא לא באמת מת ושהוא עוד יחזור, או פשוט השם של נירון קיסר הפך כבר לשם נרדף לאימפריה הרומית.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">34:41</span>
                </div>
                <div class="content">
                    <p>אנחנו לא יודעים בוודאות ואנחנו כנראה לעולם לא נדע בוודאות שזאת באמת הכוונה אבל זאת נשמעת כמו התיאוריה הכי סבירה. אז מה הייתה השאלה? מה הקשר בין שש שש שש לשטן? התשובה היא - אין באמת קשר. בראייה היסטורית לא דתית המספר שש שש שש מייצג כנראה את נירון קיסר והאימפריה הרומית. שאתם יכולים לאהוב אותה או לא לאהוב אותה אבל היא לא כל כך בסביבה בימינו, אז אתם יכולים להירגע.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">35:20</span>
                </div>
                <div class="content">
                    <p>עכשיו הפסקה קטנה, פרסומת, ואחרי זה אני אדבר על המספר היחיד היותר גרוע משש שש שש - חמש חמש חמש.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">35:30</span>
                </div>
                <div class="content">
                    <p>אם אתם רואים סרט ובסרט מישהי מרימה טלפון ומחייגת מספר, ולא משנה אם היא מחייגת לסוכנות בילוש או לחבר שלה או למגרש שדים, מה המספר שהיא מחייגת? התשובה היא זה מספר שמתחיל בחמש חמש חמש. בגלל שכשאתם רואים סרטים אמריקאים כל מספרי הטלפון מתחילים בחמש חמש חמש. זה מאוד ידוע, זה תמיד נכון, הם גם צוחקים על זה. כלומר כל הסרטים מתרחשים בעולם שבו כל מספרי הטלפון מתחילים בחמש חמש חמש. למה?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">36:13</span>
                </div>
                <div class="content">
                    <p>לפני הרבה זמן מפיקי סרטים גילו שאם יש מספר טלפון אמיתי שמופיע בסרט, אנשים יתקשרו אליו. אני לא יודע איזה מין בן אדם רואה סרט ובמקום לשים לב לעלילה הוא מחליט לרשום את המספר שהגיבור התקשר אליו בשביל לנסות להתקשר אחר כך ולראות מי זה. זה סרט! זה לא באמת! אתה לא באמת תגיע לברוס וויליס או מה שזה לא יהיה. אבל אנשים עושים את זה, זאת עובדה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">36:43</span>
                </div>
                <div class="content">
                    <p>כל פעם שמופיע מספר אמיתי, אז האנשים שיש להם את המספר הזה באמת לרוע מזלם מוצפים בשיחות מאנשים שראו את הסרט. כדי שהדבר הזה לא יקרה אז הוחלט להשתמש בסרטים רק במספרים שמתחילים בחמש חמש חמש שזאת קידומת שלא קיימת באמת בארצות הברית. כלומר לאף אחד אין באמת מספר שמתחיל בחמש חמש חמש. בישראל כן דרך אגב. זאת אומרת יש אנשים שבאמת יש להם את המספר של ג'רי סיינפלד או מה שזה לא יהיה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">37:15</span>
                </div>
                <div class="content">
                    <p>השיטה הזאת עובדת, כן זה הופך את הסרטים לטיפה פחות ריאליסטיים אבל זה עובד. ובנקודות הבודדות שבהן לא משתמשים בה זה עדיין בעייתי. בסרט ברוס הגדול מכולם, זה הסרט שבו ג'ים קארי פוגש את אלוהים, אז מתישהו בתחילת הסרט הוא מקבל הודעה בביפר שלו עם מספר טלפון. מספר הטלפון שהוא צריך להתקשר אליו, שמגיע לאלוהים כן, הוא 766-2323.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">37:52</span>
                </div>
                <div class="content">
                    <p>עכשיו מה שלא מופיע פה זה האזור חיוג. והיוצרים של הסרט כנראה חשבו שמכיוון שלא מצוין אזור חיוג אז זה לא מספיק ספציפי אז אף אחד לא יטריד אף אחד. זה לא היה נכון. מה שקרה זה שאנשים התקשרו למספר 766-2323 בכל אזור חיוג בארצות הברית. יש אלפי אנשים שהמספר הזה הוא המספר שלהם באיזשהו מקום וכולם ספגו הטרדות. מה שעוד יותר מוזר זה שבמקרה בצפון קרוליינה היה מקום שבו המספר הזה הוביל לכנסייה והכומר במקרה קראו לו ברוס. אז אם אנשים התקשרו לשם וניסו לדבר עם אלוהים, זה כן זה יכול להיות בעייתי. אז נאלצו לשנות את זה. כשהסרט יצא מחדש בדי-וי-די, בלו-ריי וכאלה דברים שינו את המספר. עכשיו המספר של אלוהים הוא 555-0123. כי גם לאלוהים אין פרוטקציה, המספר שלו הוא חמש חמש חמש.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">38:51</span>
                </div>
                <div class="content">
                    <p>זאת הייתה התשובה. את כל הפרקים של הפודקאסט אתם יכולים למצוא באתר של עושים היסטוריה או בכל אפליקציית פודקאסטים. עדכונים על פרקים חדשים ועל הרצאות שלי אתם יכולים למצוא בעמוד הפייסבוק דורון פישלר נגד העולם. יותם אלחמני ערך והפיק את הפרק הזה, אביב שם טוב ייעוץ ותמיכה מורלית, סרה ווכטל כוריאוגרפית קרבות, רן לוי הוא השטן, דני תימור המנהל העסקי. אני דורון פישלר, היי ושלום. אוי אוי אוי!</p>
                </div>
            </article>
            
        </div>
        
    
        
    
        
    
        
    
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>