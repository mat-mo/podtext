<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>מה השעה (ואיפה?) [התשובה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>מה השעה (ואיפה?) [התשובה]</h1>
        <div class="meta-row">
            <span class="meta-date">פורסם ב: Mon, 27 Feb 2023 04:00:02 +0000</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="player-container">
        <audio id="audio-player" controls>
            <source src="" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
        
            
        
            <article class="paragraph speaker-Narrator">
                <div class="paragraph-meta">
                    <span class="speaker-name">Narrator</span>
                    <span class="timestamp">00:00</span>
                </div>
                <div class="content">
                    <p>בכיתה א', יעל גילתה כוכב לכת חדש. אמיתי, כוכב לכת שלא היה מוכר עד אז מסביב לשמש אחרת. נמרוד בנה מכשיר שמתרגם את שפת העגבניות. ברצינות, הוא הקליט את הקולות שהעגבניות עושות, הן עושות קולות, כדי לדעת את כמות המים המדויקת שהן צריכות. שניהם למדו במרכז מדעני העתיד. אבל לא עליהם אני רוצה לדבר עכשיו, אלא עליכם. אתם ספציפית, אתם שמאזינים עכשיו ולומדים בכיתה ז' או ח' או ט'. איזה מין אנשים אתם? איזה מין בני ובנות נוער מאזינים לפודקאסטים על מדע והיסטוריה וטכנולוגיה וכאלה דברים? אני מוכן לנחש - בני נוער סקרנים, כאלה שמתעניינים בדברים, כאלה שרוצים ללמוד דברים, לא רק את מה שלומדים בבית הספר. ואולי מסתכלים על העולם קצת אחרת ואולי מחפשים אתגרים קצת יותר מעניינים. אז אם אי פעם הרגשתם שאתם קצת מחוץ למסגרת, זה הזמן להיכנס למסגרת שכן מתאימה לכם. קוראים לזה מרכז מדעני העתיד. שם יומרני, אני יודע, אבל צריך למכור את זה גם להורים שלכם. מה שזה אומר זה שאתם מגיעים למוסדות אקדמיים בארץ כדי ללמוד ברמה אקדמית כבר בזמן התיכון, לבצע מחקרים פורצי דרך, להשתלב במעבדות עם החוקרים הכי טובים בישראל ולהיות עם אנשים סקרנים כמוכם, כי לשנות את העולם זה כיף. אבל זה הרבה יותר כיף כשעושים את זה ביחד. ההרשמה היא לתלמידות ותלמידים בכיתות ז' עד ט' והיא פתוחה עכשיו. אז אם זה אתם, אם הפרסומת הזאת דיברה עליכם, תחפשו ברשת מרכז מדעני העתיד, ואם זה לא אתם, אז סליחה שהפרעתי. התוכניות הן מיזם משותף של מרכז מדעני העתיד ומשרד החינוך.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">01:55</span>
                </div>
                <div class="content">
                    <p>שלום, זאת התשובה, אני דורון פישלר. הנה שאלה: שרה שאלה אותי ככה - מה היא המדינה הכי גדולה בעולם שיש בה רק אזור זמן אחד? ומה היא המדינה הכי קטנה בעולם שיש בה אזורי זמן שונים? אז קודם כל שרה, אלה שתי שאלות. שלא תחשבי שלא שמתי לב. חוץ מזה, אלה בעיקרון שאלות פשוטות, כי חיפוש די קל ייתן לך את התשובות ואפשר לענות עליהן בשתי מילים, שתי שמות של מדינות. והרבה פעמים אם התשובה לשאלה היא פשוטה מדי, זה לא כל כך מעניין אותי לענות עליה כי מה יש לדבר פה כל כך הרבה. אבל כאן זה בסדר. התשובה הולכת להיות באורך של יותר משתי מילים, כי התשובות אולי פשוטות, אבל הסיבות לתשובות האלה והתוצאות שלהן הן א' מאוד מעניינות וב' מאוד מוזרות. שזה מה שאני אוהב.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">04:42</span>
                </div>
                <div class="content">
                    <p>עכשיו קודם כל, אנחנו מדברים פה על זמן ואנחנו מדברים פה על שעות. ואני עסקתי בנושא הזה כבר פעם, לפני הרבה זמן עשיתי פרק של התשובה שענה על השאלה החשובה 'מה השעה?'. שם אני דיברתי הרבה בעיקר על הקטע של שעון קיץ, שזה אומר שבני אדם פשוט קמו והחליטו פעם אחת שהשעה עכשיו לא מתאימה להם ולכן בעצם השעה עכשיו היא לא השעה עכשיו, אלא שעה קודם או שעה אחר כך, כי זה דבר שקורה מתברר. ודיברתי גם על מה זה בדיוק שעה. וזה נושא גדול אז לא על הכל הרחבתי. בפרק ההוא דיברתי קצת על הנושא של אזורי זמן, שזה מה שגורם לזה שהשעה במקומות שונים בעולם היא שונה, אבל לא הרבה. אז הפעם אני אדבר על זה יותר. אם לא שמעתם את הפרק ההוא אז מומלץ לשמוע אותו, זה לא חובה, זה לא תלוי אחד בשני. לפרק הזה אני אקרא 'מה השעה 2'. עוד דבר אחד, אם יש לכם מפה של העולם, אז לפתוח אותה לפני שאתם שומעים את הפרק הזה יכול לעזור. בכל אופן, אז אני אדבר על המדינה הכי גדולה עם אזור זמן אחד, המדינה הכי קטנה עם כמה אזורי זמן, ומה הקטע עם אזורי זמן בכלל, ולמה האוקיינוס השקט הוא גם מכונת זמן, ואיך שומרים שבת ביפן. יאללה, תכף התשובה.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">07:29</span>
                </div>
                <div class="content">
                    <p>אנחנו חיים על כדור. אנחנו רגילים לזה. אבל זה בכל זאת קצת מוזר לחיות על כדור. יש לזה תופעות לוואי מעניינות ואחת מהן זה העניין הזה של אזורי הזמן. עכשיו, אם טסתם לחו"ל אי פעם אתם מכירים את הנושא הזה, אתם יודעים שאזורי זמן קיימים, אני לא ממש הולך לחדש לכם בזה שיש דבר כזה, כן? אבל בואו נתחיל מלהסביר את הדברים שאתם בטח כבר יודעים כדי לעשות סדר ולהגיע לדברים היותר מסובכים אחר כך. כשהשמש עולה מעל האופק בירושלים, בלונדון עדיין חשוך. זה פשוט משום שירושלים נמצאת מזרחית ללונדון. חצי מכדור הארץ פונה אל השמש והוא מואר, והחצי השני פונה לכיוון השני ולכן הוא חשוך. עכשיו כדור הארץ מסתובב בכיוון ממערב למזרח, ככה שירושלים הייתה בחושך אבל היא מסתובבת ככה שהיא נכנסת ממש לקצה של האזור המואר, זה הזמן שבו אנחנו רואים זריחה. לונדון עדיין נמצאת מאחורה באזור החשוך. בערך שעתיים מאוחר יותר, כדור הארץ ימשיך להסתובב, לונדון מגיעה לקצה של האזור המואר, אבל באותו זמן ירושלים כבר נמצאת עמוק בפנים, מה שאומר שהשמש גבוהה בשמיים. ובאותו זמן ממש בלוס אנג'לס אמצע הלילה ובהודו צהריים.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">09:34</span>
                </div>
                <div class="content">
                    <p>אז כדי לארגן את זה ככה שבכל מקום בעולם השמש תזרח בבוקר ותשקע בערב, ישנם אזורי הזמן. פרסו את העולם כמו תפוז גדול ל-24 פלחים, שבכל אחד מהם השעה היא שעה אחרת ביום. הגבול בין שעה אחת לשעה אחרת הוא קו האורך. כשאתם חוצים קו כזה, אתם צריכים לכוון את השעון שעה אחת קדימה או אחורה. רק שזה ממש לא ככה. הקווים האלה ממש לא ישרים. הסיבה לזה היא שכל מדינה קובעת בעצמה מה השעה אצלה. מדינות מעדיפות שלא יהיו שני אזורי זמן בתוך אותה מדינה, אז הגבולות מתעקמים לפי גבולות המדינות. לאזורי הזמן נותנים שמות לפי נקודת האמצע בגריניץ', לונדון. בישראל אנחנו באזור UTC+2, כלומר השעה בארץ מאוחרת יותר מהשעה בלונדון בשעתיים. יש גם מדינות שאזורי הזמן שלהן הם קצת שונים, כמו הודו שהיא פלוס 5 וחצי. נפאל אפילו יותר מיוחדת, והיא המדינה היחידה בעולם שאזור הזמן שלה הוא פלוס 5 ושלושה רבעים.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">15:21</span>
                </div>
                <div class="content">
                    <p>בכל מקרה, כמעט כל המדינות בעולם נמצאות בתוך אותו אזור זמן, אבל יש מדינות שהן פשוט נורא נורא גדולות. בארצות הברית יש ארבעה אזורי זמן (שישה עם אלסקה והוואי), וברוסיה הענקית יש 11 אזורי זמן. ככה שכשבמוסקבה השעה היא 3 בצהריים, בקצה המזרחי של רוסיה חצות. אוקיי, עד כאן הכל מורכב אבל הגיוני. עכשיו השאלות. שאלה ראשונה - מה היא המדינה הכי קטנה בעולם שיש בה יותר מאזור זמן אחד? התשובה הפשוטה היא מיקרונזיה. למרות השם, זאת מדינה של אנשים בגודל נורמלי. זאת מדינת איים באוקיינוס השקט. מיקרונזיה קטנה מבחינת אוכלוסייה ושטח קרקע, אבל היא משתרעת על מרחק של כמעט 3,000 קילומטרים ולכן מחולקת לשני אזורי זמן.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">19:07</span>
                </div>
                <div class="content">
                    <p>אבל יש תחרות, כי יש מדינה אחרת שבה המצב הוא דומה אבל עוד יותר מוזר - קיריבטי (או קיריבס). המרחק בין האיים בקיריבס הוא כל כך גדול שהיא נמתחת על פני שלושה אזורי זמן שונים. והיא גם נמצאת משני הצדדים של קו התאריך. קו התאריך גורם לזה שאם אתם עוברים מאי אחד לאחר, אתם קופצים יום שלם קדימה או אחורה למרות שהשעה נשארת דומה. יש טיסות מסידני ללוס אנג'לס שלוקחות 14 שעות ונוחתות לפני שהן המריאו. קו התאריך הוא לא ישר, הוא מתעקל כדי לא להפריע למדינות כמו רוסיה, אלסקה או סמואה. בקיריבס קו התאריך עבר פעם בתוך המדינה, מה שהיה יוצר בלאגן של תאריכים שונים בתוך אותה מדינה, אז ב-1995 הם שינו את זה ככה שכל המדינה תהיה מאותו צד. זה יצר בליטה מאוד מוזרה במפות העולם.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">25:48</span>
                </div>
                <div class="content">
                    <p>קיריבס המציאו שני אזורי זמן חדשים: פלוס 13 ופלוס 14. מה שזה אומר זה שיש יותר אזורי זמן בעולם משיש שעות ביום. יש אנשים ברגע זה בעולם שחיים במרווח של 26 שעות. כשיש שעה מסוימת בלונדון, יש מקומות בעולם שבהם התאריך הוא אתמול, היום או מחר בו זמנית. הטיסה מסידני ללוס אנג'לס עוברת בדיוק דרך מרכז כל הבלאגן הזה.</p>
                </div>
            </article>
            
            <article class="paragraph speaker-Captain Fishland">
                <div class="paragraph-meta">
                    <span class="speaker-name">Captain Fishland</span>
                    <span class="timestamp">27:54</span>
                </div>
                <div class="content">
                    <p>גבירותיי ורבותיי, מדבר הקברניט. אני רוצה לברך אתכם שוב שבחרתם לטוס איתנו בטיסה FIS 155 של נתיבי אוויר פישלנד מסידני ללוס אנג'לס. אנחנו המראנו בשעה 2 בצהריים ביום ראשון מנמל התעופה בסידני, חצי הדרך כבר מאחורינו ואנחנו צפויים לנחות בלוס אנג'לס בעוד כשש שעות, כארבע שעות לפני שהמראנו. אנחנו נמצאים כעת מעל קיריבס, כאן השעה המקומית היא חצות ורבע ביום שני. היושבים מצד שמאל של המטוס אם תביטו החוצה אולי תצליחו להבחין באי בייקר, שם השעה כרגע היא 11 בלילה שלשום. בעוד מספר רגעים נחצה את קו התאריך... הנה חצינו אותו עכשיו. אנחנו כרגע מעל השטח של האי בייקר וכעת הנוסעים בצד ימין של המטוס יכולים להבחין באיי קיריבס, שם השעה כרגע היא מחרתיים. כמו כן מכיוון שעם מעבר קו התאריך נכנסנו ליום שבת אני רוצה לאחל לציבור הנוסעים שבת שלום. שנה טובה, ט"ו בשבט שמח ובהצלחה.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">29:34</span>
                </div>
                <div class="content">
                    <p>אז זאת הייתה תשובה מספר אחת. עכשיו השאלה השנייה שהיא יותר פשוטה - מה היא המדינה הכי גדולה בעולם שנמצאת כולה רק באזור זמן אחד? סין. סין משתרעת על שטח שהיה אמור להיות מחולק לחמישה אזורי זמן שונים, פעם זה באמת היה המצב, אבל ב-1949 המפלגה הקומוניסטית ביטלה את אזורי הזמן כדי לאחד את המדינה תחת 'זמן בייג'ינג'. זה אמור להיות פשוט, אבל זה יוצר מצבים אבסורדיים בקצה המערבי של סין. שם השמש יכולה לזרוח ב-10 בבוקר ולשקוע ב-11 בלילה. בני אדם לא בנויים לזה, וזה מבלבל וקשה.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">32:39</span>
                </div>
                <div class="content">
                    <p>האזור הזה נקרא שינג'יאנג, וחיים בו האויגורים. סין לא אוהבת אותם והם מופלים לרעה. האויגורים הקימו אזור זמן משל עצמם - שעון שינג'יאנג, שהוא שעתיים אחרי בייג'ינג ומתואם עם השמש. ממשלת סין לא מכירה בו. זה הופך את שינג'יאנג למקום עם הזמן הכי מוזר בעולם כי התשובה לשאלה 'מה השעה?' תלויה במי אתם. אם אתם רוצים להספיק לרכבת ממשלתית, תסתכלו על שעון בייג'ינג, אבל במסעדה אויגורית שעות הפתיחה יהיו לפי שעון שינג'יאנג. זה נורא מבלבל ותמיד צריך לוודא באיזה שעון מדובר כדי לא לאחר או להקדים בשעתיים.</p>
                </div>
            </article>
            
            <article class="paragraph speaker-Google Translate">
                <div class="paragraph-meta">
                    <span class="speaker-name">Google Translate</span>
                    <span class="timestamp">37:15</span>
                </div>
                <div class="content">
                    <p>Běijīng shí huò xīnjiāng shí</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">37:18</span>
                </div>
                <div class="content">
                    <p>זה אומר שעון בייג'ינג או שעון שינג'יאנג. אז זאת הייתה התשובה, זמן זה מסובך. עכשיו עוד עניין קטן - קו התאריך היהודי. אם אתם ביפן, מתי נכנסת השבת? זו שאלה הלכתית מפורסמת. קו התאריך הבינלאומי לא מעניין את ההלכה. הוויכוח על איפה עובר קו התאריך היהודי קיים עוד מהמאה ה-12. רבי יהודה הלוי כבר אז ידע שכדור הארץ עגול ושחייב להיות קו שמפריד בין יום ליום.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">39:53</span>
                </div>
                <div class="content">
                    <p>כולם מסכימים שמרכז העולם הוא ירושלים, אז הקו צריך להיות ביחס אליה. היו דעות שונות איפה בדיוק לשים אותו. ככל שיהודים הגיעו לקצוות העולם, זו הפכה לבעיה ממשית. לפי חלק מהרבנים השבת ביפן היא ביום שבת הרגיל, ולפי אחרים היא בכלל ביום ראשון. לכן הרבה יהודים שם שומרים שבת יומיים ליתר ביטחון. אבל מה עושים ביום כיפור? הרי לצום יומיים זה לא בריא. השאלה הזו מעולם לא נפתרה לגמרי. וזה עוד לפני ששאלנו מתי נכנסת שבת בתוך מטוס שעובר את קו התאריך.</p>
                </div>
            </article>
            
            <article class="paragraph speaker-Doron Fishler">
                <div class="paragraph-meta">
                    <span class="speaker-name">Doron Fishler</span>
                    <span class="timestamp">42:51</span>
                </div>
                <div class="content">
                    <p>זאת הייתה התשובה. תודה לרפאל מיוחס על הייעוץ בפרק. אתם יכולים לשלוח לי שאלות באתר שלי או להתעדכן בדף הפייסבוק 'דורון פישלר נגד העולם'. אני דורון פישלר, ביי.</p>
                </div>
            </article>
            
            <article class="paragraph speaker-Captain Fishland">
                <div class="paragraph-meta">
                    <span class="speaker-name">Captain Fishland</span>
                    <span class="timestamp">43:18</span>
                </div>
                <div class="content">
                    <p>גבירותיי ורבותיי, מדבר הקברניט. אני רוצה להתנצל על אי ההבנה הקלה שהייתה לנו קודם, מתברר שב-11 בלילה ביום שבת השבת כבר יצאה. כמו כן מדיניות החברה היא לא להרוג את הנוסעים. ברגעים אלה אנחנו טסים במעגלים מעל האוקיינוס השקט בלי שום סיבה מיוחדת... שימו לב: יום שני, יום שבת, יום שני, יום שבת... גבירותיי ורבותיי, אני רוצה לעדכן שכרגע פיטרו אותי, ובצדק. אבל ההגה עדיין בידיים שלי, ולכן מה אכפת לי - אני טס לסמואה! ווהו!</p>
                </div>
            </article>
            
        </div>
        
    
        
    
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>