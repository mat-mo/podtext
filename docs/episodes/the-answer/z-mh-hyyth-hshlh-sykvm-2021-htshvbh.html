<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>אז מה הייתה השאלה - סיכום 2021 [התשובה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>אז מה הייתה השאלה - סיכום 2021 [התשובה]</h1>
        <div class="meta-row">
            <span class="meta-date">פורסם ב: 27 בדצמבר 2021</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="player-container">
        <audio id="audio-player" controls>
            <source src="" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של 'מה ההבדל בין חלב', אלא חידות שגורמות לכם לבהות בתקרה ולמלמל 'מין רגע, אבל אם הוא עשה ככה...', אז תקשיבו לזה. יש עשרה חדרים. בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן. ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מעשרת השובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזה דלת כל אחד מהם פירק. השאלה היא: בסוף הלילה הזה, מה המספר המקסימלי של דלתות שיכולות להיות במחסן?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:46</span>
                </div>
                <div class="content">
                    <p>היי, אני דורון וזאת התשובה. רק לא התשובה כרגיל, זה לא ממש פרק רגיל של התשובה, זה פרק השנה. כלומר, פרק סיכום השנה, פחות או יותר. כלומר, קצת לדבר על הפודקאסט, על מה שקורה מסביב ומה שהולך לקרות בהמשך. אם אתם לא שמעתם עד היום אף פרק של זה, זה כנראה לא פרק כל כך טוב להתחיל בו, זה לא ממש האופן שבו דברים עובדים פה בדרך כלל. למרות שאולי תקבלו פה רעיונות לאיזה פרקים אחרים כדאי לכם להתחיל בהם. הכל פה יהיה מאוד מטה. אנחנו פשוט מדברים על עצמנו. בשנה שעברה, יועצת הפנג-שווי של הרשת, שרה ווכטל, יצרה סקר כדי למצוא את הפרק הפופולרי ביותר של הפודקאסט באותה שנה. ואני הקדשתי פרק להכרזה על התוצאות, וזה היה מעניין, אז אנחנו נעשה את זה גם השנה. דרך אגב, אפשר לעשות אותו דבר גם לגבי כל הפודקאסטים האחרים של רשת 'עושים היסטוריה'. ואם אתם מאזינים בהווה ולא בעתיד, אז הסקרים האלה עדיין פתוחים. אתם עדיין יכולים להצביע. אתם עדיין יכולים להצביע גם לפרק הטוב של התשובה. זה לא ישפיע על הפרק שאתם שומעים ממש ברגע זה, כמו שאתם יכולים לתאר לעצמכם, אבל זה יכול להיות דבר נחמד לעשות. ובאופן כללי, זאת הזדמנות גם לעשות קצת ספירת מלאי והודעות מנהלתיות כלליות.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">04:09</span>
                </div>
                <div class="content">
                    <p>אז קודם כל, היי. שלום. אני דורון וכל זה. 'התשובה', הפודקאסט, חגג לא מזמן יום הולדת שלוש. שזה הרבה, אני חושב שבשנות פודקאסט זה בערך 46. והוא גדל. יש לנו בהחלט יותר מאזינים עכשיו מאשר היו בתחילת השנה. זה נחמד לראות אותו גדל, למרות שאני לא יודע אם הוא מתבגר כל כך עם הזמן. ואפשר לזהות את זה גם במספר השאלות. אני כל פעם, בכל פרק, אני מזמין אתכם לשלוח שאלות. לכו לאתר של 'התשובה', שבתוך האתר של רשת 'עושים היסטוריה', יש שם הפנייה לטופס של שליחת שאלות. זה אולי נשמע כמו תהליך מורכב יחסית, אבל עובדה שהרבה מאוד אנשים עושים אותו. אני הקשבתי עכשיו לפרק של השנה שעברה, לפרק השנה של השנה שעברה, ושמה אני מספר על זה שלא מזמן עברנו את השאלה ה-10,000. אז עכשיו, שנה אחר כך, אנחנו עברנו את השאלה ה-20,000. או באופן יותר מדויק, כרגע יש 22,051 שאלות. כלומר, זה היה כשכתבתי את זה לפני כמה דקות. רגע שנייה, אני אסתכל עוד פעם. אולי... אוקיי, סליחה, אנחנו עכשיו על 22,053 שאלות. השאלה האחרונה שהגיעה הייתה שאלה של נורי: 'האם פרפרים עושים קקי?'. אני די משוכנע שהם עושים קקי, לא? כולם עושים קקי, יש ספר כזה, לא? צריך לבדוק את העסק הזה. בכל מקרה, שאלה מספר 20,000 דרך אגב, הייתה שאלה של בולי ששאל 'למה צוחקים כשמדגדגים אותנו למרות שזה לא כיף?'. שזו שאלה טובה, דרך אגב, אולי היחיד ששאל את זה ואולי אני עוד אגיע לזה מתישהו. עוד שאלות מעניינות שהגיעו זה שאלה שהייתה 'האם השאלה הזאת היא שאלה מספר 20,000?'. התשובה היא לא, זאת הייתה שאלה מספר 19,769. והייתה גם השאלה 'האם מספר השאלה הזאת הוא 19,239?'. וגם כאן התשובה היא לא, למרות שזה די קרוב. ודרך אגב, זאת הייתה הפעם האחרונה אי פעם שאני אזכיר שאלות בסגנון הזה, אז אל תטרחו לשלוח שאלות כאלה יותר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">06:40</span>
                </div>
                <div class="content">
                    <p>אוקיי, כמה דברים שעברו עלינו במהלך השנה. היו לנו כמה שינויים בצוות האתר השנה. קודם כל, עורך הסאונד שלנו התחלף. גיא בינון ערך את הפרקים בתחילת השנה ובדיוק בנקודת החצי של השנה, אחרי חצי מהפרקים, הוא התחלף. ועכשיו יש לנו את יותם אלחמי, שנפל ישר ל-'הילד שצייר חתולים', שהיה פרק מאוד מסובך לעריכה. יותם הוא עורך סאונד משכמו ומעלה, ומה שמעניין זה שמשכמו ומטה הוא בכלל מהנדס בניין. זה מעניין, מוזר העסק הזה. לא, ברצינות, אבל אם אתם מקשיבים לפודקאסט באוזניות, אז אתם שמים לב שזה לא פשוט מה שהולך פה, והעבודה שיותם עשה פה בחלק מהפרקים היא פשוט דבר מדהים. עדכונים יש גם בצוות החתולים של הפודקאסט. הוא כולל כרגע שתיים: אליס ופנדה, שתורמות בכך שהן יושבות על דברים בזמן שאני עובד וזה מאוד עוזר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">07:41</span>
                </div>
                <div class="content">
                    <p>אז כן, לעניין. הסקר של הפרק הטוב של השנה ב-'התשובה'. עכשיו קודם כל, אני מודה שזה נשמע טיפה נרקיסיסטי לעשות מין טקס פרסים שאני הולך לזכות בו, כי מי שלא ינצח זה יהיה פרק של 'התשובה'. זה יהיה אני. אני בטוח בזה. אבל זה לא העניין. העניין הוא פשוט לדעת מה אנשים אוהבים. כי אני רוצה לדעת ואני לא תמיד יודע. יש דברים שאני יכול להבין מה אנשים אהבו ומה אנשים פחות אהבו, אבל לא תמיד, ויש הפתעות. אני יודע, יש דברים שאני לא יכולתי לנחש שזה מה שיהיה. אז ככה, מבין 22 פרקים של 'התשובה' שהתפרסמו השנה, למקום השמיני בין הפרקים הכי פופולריים הגיע 'למה קוראים לזה סודה לשתייה?'. ולמקום השביעי הגיע 'איך להגיע לאולטימה', שאני... זה מאוד משמח אותי, אני חייב להגיד. זה הפרק שיצא למעשה בקצה של השנה שעברה, והוא פרק שהוא מאוד... זה דבר שעניין אותי ולא כל כך עניין הרבה אנשים אחרים, כי זה פשוט מבוסס על סדרת ספרים מסוימת שאני הכרתי ולא המון המון אנשים הכירו. אבל אני מאוד אוהב את הפרק הזה, וגם אני קיבלתי כל מיני תמונות והודעות של אנשים שבעקבות הפרק חיפשו את הספרים האלה ומצאו אותם ונהנו מהם. אז יופי, זה מאוד משמח אותי. למקום השישי הגיע 'לאן הולכות אוניות כדי למות?', שגם זה מעניין קצת כי הוא פרק רציני, נגיד את זה ככה. זאת אומרת, הוא פחות אווירה קלילה מיתר הפרקים. אבל שוב, זה מעניין, אנשים אוהבים דברים שונים. עכשיו לשלושת המקומות הבאים הגיעו פרקים עם כמעט אותו מספר של הצבעות, הם כל פעם התחלפו אחד והשני, זה מאוד מאוד קרוב. אבל בכל זאת, כרגע כמו שזה יצא, זה במקום החמישי 'למה למטר יש אורך של מטר?', ובמקום הרביעי 'מי כתב את העתידות של בזוקה?', ובמקום השלישי 'מה רע ב-666?'. מה יש לי להגיד על זה? כן, אלה פרקים טובים. אלה פרקים שאני יודע שאנשים אוהבים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">10:21</span>
                </div>
                <div class="content">
                    <p>עכשיו המקום הראשון והשני. בשנה שעברה היו שני פרקים שבאופן מאוד בולט השיגו הרבה יותר מכל הפרקים האחרים, ואותו הדבר נכון גם השנה. יש שני פרקים שמאוד מאוד בולטים מעל כולם. האמת שיותר אפילו מאשר בפעם שעברה, ההפרש בין הפרק השני לשלישי הוא עוד יותר גדול. ההפרש בין המקום הראשון לשני הוא מאוד קטן וזה מפתיע אותי. כי בוא נגיד את זה ככה, אחד משני הפרקים האלה לא מפתיע אותי בכלל. זאת אומרת, היה ברור לי מראש שהוא היה שם, אני די הנחתי שהוא יגיע למקום הראשון. המקום השני, זה מה שמפתיע אותי, זה שהוא הגיע כל כך צמוד. המקום השני הוא 'זה בא מהאגם'. וואלה! כי זה פרק סיפור, זה פרק לא שגרתי, אבל זה גם פרק שאני לא שמתי לב כשהו יצא שאנשים כל כך אהבו. כלומר, רוב התגובות שקיבלתי עליו בזמן אמת היו כמו 'זה לא היה מפחיד בכלל, על מה אתה מדבר?'. אוקיי, אבל מתברר שאנשים אהבו אותו, אני לא ידעתי את זה. אני באמת לא ידעתי. אז הוא היה קרוב מאוד להגיע למקום הראשון אבל הוא לא. במקום הראשון נמצא ה-'וולרמן', כמובן. אלא מה זה עוד היה יכול להיות? זה היה לי מאוד ברור. ה-'וולרמן' מהרגע שהוא יצא, אז אנשים התלהבו ממנו. הפרק הכי מוזיקלי שהיה של הפודקאסט, ושנוצר רק משום שהיו סגרים ושלחתי לאח שלי, ארבל פישלר, ולבן שלו, בושי, היה זמן לעשות את כל הקטעים המוזיקליים בפרק הזה. ומאז גם עליו אני קיבלתי הרבה מאוד תגובות. אנשים שהתמכרו ל-'וולרמן' ובעקבות ההתמכרות גם לכל מיני דברים אחרים. זאת אומרת, אני למשל, בעקבות הפרק... זה לא רק שאני שמעתי עוד הרבה מאוד פעמים את ה-'וולרמן' במהלך השנה, זאת אומרת, זה הוביל אותי גם לכל מיני שירי מלחים ופיראטים אחרים, ויש לי עכשיו פלייליסט שלם של זה וזה נורא נורא כיף, באמת. אני ממש ממליץ לנסות את זה. השיר המסוים הזה, ה-'וולרמן', אז בפרק אני אמרתי שאני לא אתפלא אם בסוף השנה יתברר שהוא היה להיט גדול. אז הגיעה סוף השנה וכן, מתברר שכן. לא בכל מקום. בארץ לא כל כך, אני לא כל כך זוכר ששמעתי אותו ברדיו, אבל אולי זה בגלל שאני לא שומע ברדיו. אבל השיר הזה הגיע למקום הראשון במצעדים בבריטניה, אוסטריה, בלגיה, הונגריה, לטביה, הולנד, נורווגיה ושוויץ. עכשיו, בגרמניה הוא במקום הראשון השנתי. כלומר, זה היה הלהיט הגדול של השנה בגרמניה. הוא ולא שום אריאנה גרנדה או כל אחד אחר, זה כל כך מצחיק אותי הדבר הזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">13:30</span>
                </div>
                <div class="content">
                    <p>כן, יופי, אנחנו היינו שם קודם. דרך אגב, ומתוך הפרק הזה גם, אם הייתי עושה סקר... לא עשיתי סקר כזה, אבל אם הייתי עושה סקר על הקטע הבודד, הדקה הפופולרית מבין כל הקטעים בפודקאסט השנה, אז מה שהיה מנצח בו זה השיר 'תכף יבוא שקימיסט'. מן הסתם. זה בטוח, אני אין לי ספק בזה. למקום השני אני חושב היה מגיע הנשר שעושה 'אוי אוי אוי' ואחר כך כנראה 'אין מפלצת בארון!'. אני חושב, אבל לא עשיתי סקר כזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">14:04</span>
                </div>
                <div class="content">
                    <p>אז מכל העסק הזה מה למדנו? קודם כל, ב-2020 היה ניצחון מאוד ברור לפרקי הסיפורים. כלומר, הפרקים שהם פשוט סיפור אחד מהתחלה ועד הסוף, הם כבשו את כמעט כל המקומות הראשונים. הפעם לא. כלומר, 'זה בא מהאגם' וה-'מטר' הם פרקי סיפורים והם הצליחו, אבל לא כולם. יש הרבה פרקי שאלות במקומות הראשונים ויש גם פרקי סיפורים שהצליחו פחות. היה את 'הילד שצייר חתולים' ואת 'המוח של איינשטיין' שהיו בסדר, כלומר זה לא שאנשים שנאו אותם או משהו, אבל לא הגיעו לתוצאות מיוחדות. עוד דבר שאפשר לראות זה הקשר בין מספר ההאזנות של הפרקים לפופולריות שלהם, או יותר נכון החוסר קשר ביניהם. כאילו, אני מקבל פחות או יותר נתונים לגבי כמה אנשים האזינו, כמה האזנות יש לכל פרק, אז יש פרקים שאנשים מאזינים להם קצת יותר ויש כאלה שקצת פחות. ואחד הפרקים שקיבלו הכי פחות האזנות, כלומר חוץ מתיקונים ותוספות שבדרך כלל אנשים מקשיבים להם פחות מאשר פרקים רגילים, אחד הפרקים שקיבלו הכי פחות האזנות השנה הוא 'איך להגיע לאולטימה', שהוא כמו ששמעתם הרגע הוא גם אחד הפרקים הכי פופולריים. עכשיו אני קצת מבין למה פחות אנשים שמעו את זה בגלל שזה שוב, זה שאלה שאנשים אפילו לא הבינו, אז כנראה שהכותרת לא באמת משכה הרבה אנשים, אבל מי שכן שמעו אהבו את זה. כלומר בדרך כלל. מצד שני, הפרק שקיבל הכי הרבה האזנות השנה, וזה באופן משמעותי, אפשר לראות שזה באופן בולט יותר האזנות מכל פרק אחר, הוא 'למה הצפנת הופכת אותך לעשיר יותר?'. ואני לא יודע למה. כלומר, הוא פרק סבבה, הוא פרק לגמרי כאילו אני אוהב אותו, הוא פרק מאוד מעניין לדעתי, אבל הוא לא הגיע להישגים יוצאי דופן בסקר הפרקים הפופולריים, ואני לא יודע למה יותר אנשים שמעו אותו. קיבלו אותו בתור שיעורי בית באיזה שיעור גאוגרפיה או משהו? אני באמת לא יודע. אז אני לא יודע למה אנשים שומעים פרקים מסוימים יותר מאחרים או למה אנשים אוהבים פרקים מסוימים יותר מאחרים, גם אחרי שעשיתי את זה שלוש שנים. עדיין אני לא יכול לחזות את הדברים האלה מראש. אז אני מניח שהמוסר השכל מזה זה אני פשוט אמשיך לעשות את מה שכיף ומהנה לי לעשות, זאת אסטרטגיה שעבדה לא רע עד עכשיו. אז נמשיך עם זה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">16:51</span>
                </div>
                <div class="content">
                    <p>אז זה הכל. את כל הפרקים של הפודקאסט וגם את הלינק לטופס של לשלוח לי שאלות אתם יכולים למצוא בעמוד 'התשובה' באתר רשת 'עושים היסטוריה'. אם אתם רוצים להתעדכן בפרקים חדשים ועל הרצאות שלי בכל מיני נושאים ובכל מיני מקומות, אתם מוזמנים לעשות את זה בעמוד הפייסבוק 'דורון פישלר נגד העולם'. עורך הסאונד יותם אלחמי, ייעוץ ותמיכה מורלית אביב שם-טוב וכל צוות 'עושים היסטוריה', טועמת גבינות שרה ווכטל, רן לוי הוא רן לוי, מנהל עסקי דני טימור, אני דורון פישלר, אתם אתם, ועל פי בקשת הקהל אנחנו נסיים בביצוע של שיר השנה, ה-'וולרמן', בביצוע בושי וארבל פישלר, מיד אחרי זה. ביי.</p>
                </div>
            </article>
            
            <article class="paragraph speaker-בושי וארבל פישלר">
                <div class="paragraph-meta">
                    <span class="speaker-name">בושי וארבל פישלר</span>
                    <span class="timestamp">17:34</span>
                </div>
                <div class="content">
                    <p>There once was a ship that put to sea
And the name of the ship was the Billy o' Tea
The winds blew hard, her bow dipped down
Blow, me bully boys, blow (huh)
Soon may the Wellerman come
To bring us sugar and tea and rum
One day, when the tonguin' is done
We'll take our leave and go
She had not been two weeks from shore
When down on her a right whale bore
The captain called all hands and swore
He'd take that whale in tow (huh)
Soon may the Wellerman come
To bring us sugar and tea and rum
One day, when the tonguin' is done
We'll take our leave and go
Before the boat had hit the water
The whale's tail came up and caught her
All hands to the side, harpooned and fought her
When she dived down below (huh)
Soon may the Wellerman come
To bring us sugar and tea and rum
One day, when the tonguin' is done
We'll take our leave and go
No line was cut, no whale was freed
The captain's mind was not of greed
And he belonged to the Whaleman's creed
She took that ship in tow (huh)
Soon may the Wellerman come
To bring us sugar and tea and rum
One day, when the tonguin' is done
We'll take our leave and go
For forty days or even more
The line went slack then tight once more
All boats were lost, there were only four
But still that whale did go (huh)
Soon may the Wellerman come
To bring us sugar and tea and rum
One day, when the tonguin' is done
We'll take our leave and go
As far as I've heard, the fight's still on
The line's not cut, and the whale's not gone
The Wellerman makes his regular call
To encourage the captain, crew and all (huh)
Soon may the Wellerman come
To bring us sugar and tea and rum
One day, when the tonguin' is done
We'll take our leave and go
Soon may the Wellerman come
To bring us sugar and tea and rum
One day, when the tonguin' is done
We'll take our leave and go</p>
                </div>
            </article>
            
        </div>
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>