<!DOCTYPE html>
<html lang="en" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>[התשובה] מה אם העולם יפסיק להסתובב? - Podtext</title>
    <link rel="stylesheet" href="../../styles.css">
</head>
<body>
    <div class="container">
        <header>
            <a href="../../index.html" class="back-link">Back to Episodes</a>
            <h1>[התשובה] מה אם העולם יפסיק להסתובב?</h1>
            <p class="meta">Published on Mon, 24 Feb 2020 11:58:48 +0000</p>
        </header>

        <div class="player-container">
            <audio id="audio-player" controls>
                <source src="https://api.spreaker.com/download/episode/23132831/earth_spins_mst.mp3" type="audio/mpeg">
                Your browser does not support the audio element.
            </audio>
        </div>

        <div class="transcript-container" id="transcript">
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:00</span>
                </div>
                <div class="content">
                    <p>פה מהטלגרם של 'התשובה' שאלו איך אפשר לשלוח לך שאלות. אז ככה: אנשים שולחים לי שאלות בפייסבוק ואנשים שולחים במייל ואנשים אומרים לי דברים בעל פה וכל מיני דברים. עדיף שתשלחו את זה באמצעות הטופס שנמצא באתר של 'התשובה' ב-ranlevi.com/theanswer. פשוט בגלל שזה נהיה כזה בלאגן עם כל השאלות שאני מקבל מכל מיני מקומות, שם אני יודע שזה מגיע אליי. עדיין, לוקח זמן להגיע לשאלות. בכל מקרה, אנחנו 'התשובה', תכף מתחילים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:43</span>
                </div>
                <div class="content">
                    <p>הפרק בחסות Overwolf, המפתחת פלטפורמת אפליקציות למשחקי PC מובילים כגון פורטנייט, הארת'סטון ועוד. Overwolf נמצאת בתנופת צמיחה משמעותית וצפויה להכפיל את כמות העובדים בחברה בשנה הקרובה. בקרו באתר המשרות של Overwolf גדי לראות את המשרות הפנויות. וגם אם אתם, שמאזינים לנו עכשיו, לא מחפשים עבודה לעצמכם, אבל מכירים חבר שכן, כדאי לכם להפנות אותו ל-Overwolf. גם אתם וגם החבר תזכו במתנה מגניבה כמו אוזניות מבטלות רעש של Bose, כרטיסי טיסה בשווי של 1,500 שקלים ועוד. בקרו ב-overwolf.com/jobs או הקליקו על הבאנר של Overwolf באתר הבית של רשת 'עושים היסטוריה' ובאפליקציה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:35</span>
                </div>
                <div class="content">
                    <p>היי, אני דורון פישלר, זאת 'התשובה', והנה כמה שאלות שהגיעו אליי. אופיר ואלון שאלו אותי: מה יקרה אם כדור הארץ יפסיק להסתובב? וגלעד שאל אותי גם את אותה השאלה. אלכס שאל: מה יקרה אם סיבוב כדור הארץ יכפיל את עצמו? וירדן שאל: מה יקרה אם כדור הארץ יתחיל להסתובב לכיוון השני? בקיצור, הרבה שאלות על הסיבוב של כדור הארץ ומה היה קורה אם הוא היה משתנה. הציבור רוצה לדעת, ולכן הציבור יקבל תשובה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:16</span>
                </div>
                <div class="content">
                    <p>השאלה הראשונה, והכי פשוטה: מה היה קורה אם כדור הארץ היה יום אחד מפסיק להסתובב? זה די ברור. יש לנו יום ולילה, ויום ולילה ויום ולילה כי כדור הארץ מסתובב. חלק מהזמן אנחנו פונים אל השמש, וחלק מהזמן לכיוון השני ואז יש חושך. אם כדור הארץ לא מסתובב יותר, לא יהיו לנו יותר יום ולילה. זה נכון, אבל זה שולי לגמרי. זה ממש ממש לא הדבר היותר משמעותי שיקרה אם כדור הארץ יעצור. אבל כדי להגיד מה כן יקרה, אני צריך קודם להסביר כמה דברים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:59</span>
                </div>
                <div class="content">
                    <p>אנחנו חיים על כדור, אני מקווה שכולנו מסכימים על זה בשלב הזה, אוקיי? אנחנו על כדור. והכדור הזה כידוע מסתובב. הוא מסתובב מאוד מהר, או מאוד לאט. תלוי איך מסתכלים על זה. כי מצד אחד, כדור הארץ עושה סיבוב אחד סביב לעצמו פעם ב-24 שעות. זה לא הרבה. אם אני מסתובב פעם אחת ב-24 שעות אני לא יכול להגיד שאני זז מהר. זה כל כך לאט שרוב הזמן אנחנו אפילו לא יכולים לראות אותו זז.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">03:40</span>
                </div>
                <div class="content">
                    <p>מצד שני, מכיוון שכדור הארץ הוא דבר גדול יחסית, זה אומר שחלקים ממנו נעים מאוד מהר. ההיקף של כדור הארץ בקו המשווה הוא 40,000 קילומטר. זה אומר שכל מה שנמצא על קו המשווה עושה מסלול מעגלי של 40,000 קילומטר כל 24 שעות. כלומר, יוצא שבסך הכל הוא זז במהירות של 1,666 קילומטר לשעה. זה די מהר. אתם חושבים שלדהור על הכביש ב-120 קמ"ש זה מהר? תנסו 1,600 קמ"ש. במילים אחרות, 1,666 קילומטר לשעה זה 465 מטר לשנייה. בשנייה אחת אתם עוברים מרחק של כמעט חצי קילומטר. זה יותר מהר מכדור של אקדח. אנחנו זזים כל הזמן ממש ממש מהר, אבל לא מרגישים את זה בכלל.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">04:39</span>
                </div>
                <div class="content">
                    <p>למה? כי כשאנחנו נמצאים בתוך משהו שזז במהירות קבועה אנחנו לא מרגישים את זה. אם אני ואתם נמצאים במכונית שנוסעת 100 קמ"ש, אנחנו זזים מהר, אבל אנחנו לא מרגישים את המהירות הזאת. מכיוון שפשוט אני והכיסא שאני יושב עליו והבגדים שלי והלפטופ שלי והחתול שלי שאני לוקח לווטרינר והאוויר שבמכונית וכל מה שבמכונית זז בדיוק באותה מהירות, זה לא מורגש. מבחינתי זה בדיוק כמו לעמוד במקום. כלומר כן, אני יכול לראות את הנוף זז דרך החלונות ואני יכול להרגיש את התנודות של הרצפה כי הכביש לא משהו, אבל אני לא מרגיש באמת את המהירות. אם אתם נגיד נמצאים באוטו שנע במהירות קבועה ויש וילונות על כל החלונות והנסיעה היא איכשהו חלקה לחלוטין, אין שום דרך שתרגישו את זה. אתם לא יכולים להרגיש אם אתם זזים או עומדים ולא משנה אם אתם זזים 20 קמ"ש או 100 קמ"ש או 1,600 קמ"ש.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">05:46</span>
                </div>
                <div class="content">
                    <p>הדבר שאנחנו כן מרגישים זה כשהמהירות משתנה. כשאני במכונית והיא מאיצה מהר מאוד קדימה, נותנת קפיצה קדימה, אני מרגיש את זה. אני מרגיש שאני כאילו נמעך אחורה אל המושב. ולהפך, אם היא דופקת ברקס, אז אתם כאילו עפים קדימה. אני עושה את התנועה הזאת עכשיו של להתכופף קדימה, אתם לא רואים אותי עושה את זה אבל אני עושה את זה כי אני פשוט לא יכול להגיד את זה בלי להדגים. למה? כי הגוף שלנו לא מתעדכן מיד במהירות של המכונית. אם נסענו 100 קמ"ש, גם הגוף שלי זז 100 קמ"ש וכל עוד לא יקרה שום דבר, הוא ימשיך לנוע קדימה ב-100 קמ"ש. לזה קוראים החוק הראשון של ניוטון, אם זה מעניין. גם כשהמכונית מאיטה, היא נוסעת קצת יותר לאט, הגוף שלי ממשיך לנסות להתקדם קדימה ב-100 קמ"ש, ככה שאני זז קצת יותר מהר מהמכונית ולכן אני נוטה קדימה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">06:40</span>
                </div>
                <div class="content">
                    <p>כל עוד השינוי הזה במהירות קורה בהדרגה, זה לא נורא. מרגישים את זה קצת. זה יהיה בעייתי אם השינוי במהירות יהיה מאוד מאוד פתאומי. כלומר, אם אני נמצא במכונית שהמהירות שלה משתנה מ-100 קמ"ש לאפס בבת אחת - כלומר, מתנגשת בעמוד - מה שיקרה זה שאני אעוף קדימה במהירות של 100 קמ"ש דרך החלון. וזאת הסיבה שצריך לחגור חגורת בטיחות.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">07:11</span>
                </div>
                <div class="content">
                    <p>איך כל זה קשור לכדור הארץ? אז אמרנו: אם אנחנו נמצאים על קו המשווה, אז אנחנו וכל היתר נעים עם כדור הארץ לכיוון מזרח במהירות של 465 מטר בשנייה. אנחנו לא מרגישים את זה, אבל אנחנו זזים. עכשיו נגיד שכדור הארץ בבת אחת עוצר. רגע אחד הוא הסתובב, רגע אחר כך הוא עוצר במקום. איך זה יכול להיות? זה לא, זה לא יכול להיות, אבל נגיד. נגיד שכדור הארץ נתקע בעמוד. מה יקרה? מה שיקרה זה שכולנו נעוף מזרחה במהירות של 465 מטר לשנייה. וזה לא טוב. זה לא ליפול קצת הצידה, זה כאילו שיורים אתכם מתוך רובה. במהירות כזאת אני פשוט אמרח על הקיר הכי קרוב. אף אחד לא יכול לשרוד את זה שהוא נורה במהירות של 465 מטר לשנייה. וזה לא שאם משהו כבד אז הוא יישאר במקום. לא, לא רק האנשים יעופו, גם הפילים יעופו הצידה. כל מה שלא מחובר לרצפה יעוף הצידה והאמת שגם רוב הדברים שכן מחוברים לרצפה. כי בניינים אמנם נועדו להיות מאוד יציבים, אבל כשבונים בניין לא לוקחים בחשבון את המצב שהולכים לירות אותו מתוך תותח. אז גם כל הבניינים יעופו. בגדול, מה שיקרה זה הרס מוחלט של העולם. שום דבר לא ישרוד.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">08:45</span>
                </div>
                <div class="content">
                    <p>בעצם, כמעט שום דבר. יש שני מקומות בעולם שבהם אפשר יהיה לשרוד את זה. אבל בשביל זה אני צריך להסביר עוד כמה דברים. לא כל מקום בכדור הארץ נע באותה מהירות, למרות שכולנו מסתובבים בדיוק במהירות של סיבוב אחד ביום. אני יודע, זה עלול להיות מבלבל. זה כמו... תחשבו על תקליט שמסתובב. אז הקצה של התקליט הוא... מה זה תקליט? אה, כן... תקליט זה כמו דיסק, אבל גדול יותר והוא שחור וש... לפני שהיו דיסקים, אז... מה זה דיסק? נו... דיסק זה משהו ששומעים בו מוזיקה, זה כמו ספוטיפיי רק שצריך לשים את... תסלח לי בחורצ'יק, מה זה ספוטיפיי? אהה! אוקיי, יודעים מה? דוגמה לא טובה, תשכחו מזה. זה כמו מיקרוגל. כולם יודעים מה זה מיקרוגל? יופי. בתוך המיקרוגל יש את הצלחת הזאת שמסתובבת, נכון? עכשיו, אם אתם שמים שתי כוסות שוקו על הצלחת הזאת: אחת בדיוק באמצע הצלחת ואחת בקצה של הצלחת, ליד השוליים. ואז אתם מפעילים את המיקרו ושתיים מתחילות להסתובב. הכוס שקרובה לקצה עושה מסלול ארוך מסביב לכל הצלחת ולכן היא זזה די מהר. לעומת זאת הכוס שבמרכז הצלחת לא זזה בכלל. היא מסתובבת, אבל היא מסתובבת רק סביב לעצמה. אתם לא רואים אותה זזה. ככל שתניחו את הכוס יותר רחוק מהאמצע, מציר הסיבוב של הצלחת, המסלול שהיא תעשה בזמן הסיבוב יהיה יותר גדול ולכן המהירות שלה יותר גדולה. אם היה לכם מיקרו סופר ענק עם צלחת ענקית והייתם שמים כוס על הקצה שלה, היא הייתה נעה במהירות עצומה מסביב, למרות שמספר הסיבובים שהיא עושה לדקה היה עדיין בדיוק אותו דבר כמו של הכוס שנמצאת באמצע. אוקיי, עכשיו לכולם ברור? כן, אבל דורון-צ'וק, אולי אתה יכול לעזור לי, לא נפתח לי האינטרנט... אוקיי, לא עכשיו סבתא. בכל מקרה, אז קו המשווה הוא המקום שבו כדור הארץ הוא הכי רחב ולכן הוא מסתובב הכי מהר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">11:08</span>
                </div>
                <div class="content">
                    <p>אנחנו בישראל לא נמצאים בנקודה הכי רחבה של כדור הארץ כי אנחנו לא על קו המשווה. אנחנו נמצאים צפונה משם, בנקודה שבה ההיקף של הכדור הוא יותר קטן. אז אנחנו לא נעים במהירות של 465 מטר לשנייה, אלא רק 350 מטר לשנייה בערך. שזה עדיין מהר. עכשיו, יש שני מקומות בכדור הארץ שלא זזים בכלל: הקוטב הצפוני והקוטב הדרומי. אם אתם בסביבה קרובה של הקוטב, אתם עדיין זזים אבל אתם זזים לאט מאוד יחסית. ואם אתם עומדים איכשהו ממש על הקוטב, על הנקודה של ציר הסיבוב, אז אתם לא זזים בכלל ביחס לכדור הארץ. אתם רק מסתובבים במקום.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">11:55</span>
                </div>
                <div class="content">
                    <p>אז במקרה של עצירה פתאומית של כדור הארץ, הכל יעוף, הכל יושמד חוץ ממה שנמצא ממש קרוב לקטבים. כלומר, יש מצב שהפינגווינים ישרדו. אם הם נמצאים קרוב לקוטב אז הם בנקודה שבה המהירות של הסיבוב היא איטית יחסית, אז את העצירה הם ירגישו פחות. הם עדיין יעופו הצידה, אבל במהירות שפויה יחסית, ואולי הם יהיו בסדר. יש להם גם הרבה ריפוד ונוצות וכאלה. מי שעומד ממש ממש על הקוטב, על הנקודה של הקוטב, כנראה יקבל קצת סחרחורת, אבל זהו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">12:35</span>
                </div>
                <div class="content">
                    <p>אבל הצרות לא נגמרו כאן. חוץ מזה שכל התרבות האנושית הרגע נחרבה עד היסוד, שזה באסה, יש עוד בעיות בעולם שהפסיק להסתובב. גם האוויר, כל האטמוספרה, זז הצידה ב-1,600 קמ"ש. זאת אומרת, כל העולם הפך הרגע למין הוריקן גלובלי בקנה מידה שקשה לדמיין בכלל. הלוחות הטקטוניים, גם הם עפו אחד על השני ב-1,600 קמ"ש. וכשזורקים את אפריקה על אסיה, מן הסתם גם זה בעייתי, לכן יהיו רעידות אדמה בקנה מידה שסולם ריכטר לא מגיע אליו בכלל. ריכטר יצטרך מעלית. מהפגיעה הזאת בגוף של כדור הארץ מן הסתם הרי געש יתחילו להתעורר ולהתעצבן והשדה המגנטי של כדור הארץ ייעלם ויחשוף את כולם לקרינה מהשמש. בקיצור, החיים על כדור הארץ אחרי שהוא עצר יהיו מאוד מאוד קשים, אם בכלל אפשריים. מה שכן, זה נשמע כמו אחלה סרט.</p>
                </div>
            </article>
            
            <article class="paragraph speaker-קריין (טריילר)">
                <div class="paragraph-meta">
                    <span class="speaker-name">קריין (טריילר)</span>
                    <span class="timestamp">13:34</span>
                </div>
                <div class="content">
                    <p>בעולם שהפסיק להסתובב. חוקרת הקטבים ג'יין פרוסט, ששהתה במשלחת לקוטב הדרומי, מוצאת את עצמה לבדה בעולם. עכשיו, בלוויית פינגוויניה הנאמנים צ'אק ובלומינגהאוס, היא צריכה לנווט לאורכו של עולם חרב, כדי למצוא את שרידי האנושות האחרונים. תחנת מחקר בקוטב הצפוני. העולם שעצר. קיץ 2020 ומשהו, בקולנוע. כל הזכויות שמורות אם אתם גונבים את הרעיון תשלמו לי.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">14:17</span>
                </div>
                <div class="content">
                    <p>כל המצב הממש ממש לא נעים הזה קורה אם כדור הארץ נעצר בבת אחת. אם אנחנו רוצים להימנע מהמצב הזה שבו כולם מתים, אפשר פשוט ללחוץ על הברקסים יותר בעדינות. כלומר, אם כדור הארץ היה עוצר, אבל עוצר בהדרגה, לאט לאט, והיינו מדלגים על הקטע הזה שבו כולם מתים, ועדיין מוצאים את עצמנו בעולם שהפסיק להסתובב. מה היה קורה אז? במקרה הזה עניין היום והלילה באמת נהיה משמעותי כי בעולם שלא מסתובב אין יום ואין לילה. למעשה זה לא ממש נכון. יהיו יום ולילה, הם פשוט יהיו מאוד ארוכים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">14:59</span>
                </div>
                <div class="content">
                    <p>משום שהפסקנו את הסיבוב של כדור הארץ סביב לעצמו, אבל זה לא אומר שהוא יפסיק להסתובב סביב לשמש. לכן, אם אתם מסתובבים סביב לשמש... אוקיי, מנורה. אם אתם מסתובבים סביב למנורה כשאתם מסתכלים על המנורה כל הזמן, אתם עושים סיבוב מסביבה אבל בעצם עשיתם סיבוב גם סביב לעצמכם כי אתם לא כל הזמן פונים לאותו כיוון. אם אתם עושים סיבוב סביב למנורה אבל כשהפנים שלכם תמיד פונות לכיוון אותו קיר, זאת אומרת שחלק מהזמן אתם מסתכלים עליה וחלק לא. חלק מהזמן המנורה מאירה את הצד שלכם, חלק מהזמן היא מאירה את העורף שלכם. לכן, אם ברגע זה נגיד אפריקה פונה לכיוון השמש, בעוד חצי שנה כדור הארץ יהיה בצד השני של השמש והיא תאיר את הצד השני של כדור הארץ ואפריקה תהיה בחושך. כלומר כן, עדיין יהיה מחזור של יום ולילה, אבל האורך של יממה יהיה שנה. יהיה חצי שנה יום, ואז שקיעה ארוכה מאוד, ואז חצי שנה לילה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">16:04</span>
                </div>
                <div class="content">
                    <p>וזאת תהיה בעיה. כי דברים צריכים אור ודברים צריכים גם חושך. החיים בכדור הארץ לא בנויים לשישה חודשים רצופים של אור או של חושך. צמחים למשל צריכים אור שמש, צמחים פשוט לא גדלים במקום שבו אין בכלל אור. הם יכולים לשרוד לילה, אבל הם לא יכולים לשרוד חצי שנה. אז בחצי מכדור הארץ הצמחים פשוט ימותו. ובתוך שנה הצמחים בכל כדור הארץ ימותו. ואם אין צמחים, אין גם בעלי חיים כי אין להם מה לאכול. ואם אין צמחים, אין גם חמצן כי הצמחים הם מה שיוצר את החמצן בכדור הארץ. וכשאין חמצן, אין חיים. אז אמנם לא ירו את כולנו מתוך תותח במקרה הזה אבל התוצאה בסופו של דבר היא לא שונה בהרבה. אי אפשר לחיות על כדור הארץ שהפסיק להסתובב.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">17:01</span>
                </div>
                <div class="content">
                    <p>אז נגיד שהתגברנו על זה איכשהו. אני לא יודע איך. יש לכם כיפה ענקית שבה אתם מגדלים צמחים בשביל חמצן. הבעיות שלכם עדיין לא נגמרו. בחורף קר ובקיץ חם. נכון? למה? פשוט כי בקיץ יש יותר שעות של אור. במהלך היום השמש מחממת את האוויר ואת האדמה ואת כל היתר ובלילה הכל מתקרר קצת חזרה. ובקיץ כשיש יותר שעות להתחמם ופחות שעות להתקרר, הכל נהיה בסופו של דבר יותר חם. יותר שעות אור זאת הסיבה שחם בקיץ.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">17:42</span>
                </div>
                <div class="content">
                    <p>עכשיו תחשבו על חום יולי-אוגוסט אצלנו: 40 ומשהו מעלות. לזה אנחנו מגיעים בארץ כשבשיא הקיץ יש בערך 15 שעות של אור ביממה. לכמה אתם חושבים שנגיע אם יהיו 24 שעות של אור ביממה? כשהאוויר רק יתחמם כל הזמן ולא יהיה אפילו טיפה לילה כדי לקרר אותו. יהיה חם. יהיה מאוד חם. יהיה חם במידה כזאת ששום מזגן כבר לא יעזור. זה חם באופן כזה שפשוט אי אפשר לחיות בחצי הזה של הכדור. ובחצי השני של הכדור, שלא רואה שמש במשך חצי שנה, יהיה מאוד מאוד קר. לא קר ברמה של 'בּרר קר לי נשים עוד סוודר', אלא קר ברמה של 'אני מתגעגע לאנטארקטיקה, שם היה נעים'. כלומר, בצד אחד של הכדור יהיה חם כל כך שאי אפשר לחיות שם, בצד השני יהיה קר כל כך שאי אפשר לחיות שם.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">18:43</span>
                </div>
                <div class="content">
                    <p>המקום היחיד בכדור הארץ שבו אפשר יהיה לחיות בכלל זה באזור הדמדומים. אזור השקיעה הנצחית. כלומר הרצועה על פני כדור הארץ שנמצאת באמצע. המקום שבו השמש בדיוק שוקעת או זורחת. היא נמצאת על האופק ולכן לא נורא נורא חם שם וגם לא נורא נורא קר. אבל גם זה לא אומר שפשוט בונים בית באזור הדמדומים ואז מתיישבים למרפסת לראות את השקיעה לנצח. גם שם החיים לא קלים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">19:21</span>
                </div>
                <div class="content">
                    <p>קודם כל, תהיה קצת רוח. רוח נוצרת כשאוויר חם נע לכיוון אוויר קר. ובמצב כזה שבו חצי מכדור הארץ מאוד חם והחצי השני מאוד קר, זה אומר שתמיד תהיה באזור שבאמצע הרבה רוח. זה יהיה כמו לחיות בתוך הוריקן שלא מפסיק אף פעם. הבעיה הנוספת היא שאזור הדמדומים לא נשאר באותו מקום. אמרנו כבר, כדור הארץ עדיין מסתובב סביב לשמש והצד האפל של כדור הארץ הופך לצד המואר של כדור הארץ אחרי חצי שנה. זה אומר שהאזור שאפשר לחיות בו זז ביחד איתו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">20:01</span>
                </div>
                <div class="content">
                    <p>אם כדור הארץ הפסיק להסתובב נגיד בדיוק שאמריקה פונה לכיוון השמש, אז אם אתם באותו זמן בספרד, אתם כנראה נמצאים בערך באזור הדמדומים ואתם בסדר. אבל אחרי שלושה חודשים ספרד נמצאת מול השמש. ועכשיו הודו נמצאת באזור הדמדומים. ואחרי עוד שלושה חודשים הודו בשמש ואזור הדמדומים עבר ליפן. בקיצור, הדרך היחידה להישאר באזור הדמדומים ולכן לשרוד היא לזוז כל הזמן. לנוע בקצב כזה שאתם מקיפים את כדור הארץ בדיוק פעם אחת כל שנה. איך אפשר לעשות את זה בכלל? הרי אתם צריכים לקחת איתכם את כיפת החמצן הגדולה שבניתם ובטח שאי אפשר לעשות את זה עלי היבשה כי היא תיגמר. אז בעצם זאת תצטרך להיות מין ספינה, זאת מין תיבת נוח מודרנית שמקיפה את... וואי הסרט הזה הולך להיות ממש טוב.</p>
                </div>
            </article>
            
            <article class="paragraph speaker-קריין (טריילר)">
                <div class="paragraph-meta">
                    <span class="speaker-name">קריין (טריילר)</span>
                    <span class="timestamp">20:56</span>
                </div>
                <div class="content">
                    <p>בעולם שהפסיק להסתובב בהדרגה. החוקרת ג'יין פרוסט והפינגווינים צ'אק ובלומינגהאוס פוגשים את שרידי האנושות האחרונים על ספינת ענק הנודדת מסביב לעולם בהוריקן נצחי. יש רק כלל אחד: לעולם לא להפסיק לנוע. ג'יין פרוסט 2: הבריחה מאזור הדמדומים. בקרוב בקולנוע.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">21:34</span>
                </div>
                <div class="content">
                    <p>כל התרחישים האלה נשמעים די איומים. אז בואו ננסה את השאלה הבאה. מה יקרה אם כדור הארץ לא יעצור, אלא להפך, יסתובב פי שניים יותר מהר? קודם כל למדנו כבר: את ההאצה של כדור הארץ צריך לעשות בהדרגה. כי אם הוא בבת אחת מתחיל להסתובב מהר פי שניים, זה בדיוק אותו דבר כאילו שהוא יעצור בבת אחת רק שבמקום לעוף מזרחה כולנו נעוף מערבה. לא יותר טוב. אז לאט לאט מאיצים, עד שאנחנו מגיעים לכדור שמסתובב מהר פי שניים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">22:04</span>
                </div>
                <div class="content">
                    <p>קודם כל, זה משמעותית פחות הרסני. אם כדור הארץ היה עוצר, אז החיים עליו כמו שאנחנו מכירים אותם היו פשוט נהרסים. אבל אם הוא מסתובב פי שניים יותר מהר... אני אומר מראש: לא כולנו מתים בתסריט הזה. כבר יותר טוב. המשמעות הברורה של זה היא שהימים יהיו קצרים פי שניים. כלומר האורך של יממה יהיה לא 24 שעות, אלא 12 שעות. השמש תזרח נאמר ב-4 לפנות בוקר ותשקע ב-10 בבוקר ואז יהיה לילה. ואז השמש תזרח שוב ב-4 אחרי הצהריים ותשקע שוב ב-10 בלילה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">22:41</span>
                </div>
                <div class="content">
                    <p>עכשיו, ברור שזה לוח זמנים שקצת קשה לעמוד בו. כלומר, לקום ב-4 בבוקר וללכת לעבודה ולחזור ב-10 בבוקר ואז ללכת עוד... זה לא ממש פרקטי העסק הזה, זה יחרפן את כולם. אז במקרה כזה מן הסתם אנחנו נמשיך לנהל את אורך החיים הרגיל שלנו של 24 שעות, פשוט נצטרך להתרגל לזה שבאמצע היום יש פתאום לילה. זה מבלבל, אבל אם אתם אוהבים לנוח בצהריים זה לא כזה רע. ובצהריים רוב האנשים ממילא נמצאים בעבודה, אז אם יש חושך בחוץ לא נורא ובעצם אתם מקבלים יותר שעות אור בבוקר וגם בערב. אז תכלס אני חושב שאפשר להתרגל.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">23:24</span>
                </div>
                <div class="content">
                    <p>כלומר לגבינו, בני האדם. צריך לשאול את כל החיות אם גם לגביהן זה בסדר. כי יש חיות שפעילות ביום ויש חיות שפעילות בלילה, ואיך הן יגיבו ללוח הזמנים המואץ הזה? איך דבורים פתאום יגיבו לזה שהימים שלהן מאוד מאוד קצרים? מה יעשו הינשופים? מה עושות האיילות בלילות? קשה מאוד לדעת. קשה לעשות ניסוי כזה על הרבה מאוד חיות. אפשר להניח שתהיה לזה השפעה עליהן, אבל איך בדיוק הן יגיבו אני לא יודע. חוץ מזה, אני גם לא חזאי ולכן את ההשפעה על האקלים קצת קשה לי לחזות. אבל נראה לי שמכיוון שהימים יהפכו למאוד קצרים ובשום מקום בעולם עכשיו אין זמן של הרבה שעות של אור שמש ברצף, אני חושב שזה ימתן את הטמפרטורות בכל כדור הארץ. כלומר קצת פחות חם איפה שחם וקצת פחות קר איפה שקר. וקצת פחות רוח באמצע. ושוב, מה המשמעות של כל זה ואיך זה ישפיע על כל העולם, זה קשה לדעת.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">24:28</span>
                </div>
                <div class="content">
                    <p>אבל דבר אחד שאנחנו יודעים שישתנה זה הגיאוגרפיה של כדור הארץ. אנחנו יכולים לדבר רגע על הכוח הצנטריפוגלי? יש מורים לפיזיקה, אני יודע, שאוהבים לטעון משום מה שהכוח הצנטריפוגלי לא באמת קיים כי הם כנראה אף פעם לא היו בקרוסלה. הייתם פעם בקרוסלה? הרגשתם איך אתם כאילו נדחפים החוצה ככל שאתם מסתובבים יותר מהר? זה הכוח הצנטריפוגלי. אתם לא צריכים אפילו קרוסלה כדי להרגיש אותו. פשוט תעמדו, תסתובבו במקום כמה שיותר מהר ואז תוך כדי סיבוב תרימו את הידיים ותשיטו אותן לצדדים בזמן שאתם עדיין מסתובבים. אתם הולכים להרגיש כאילו מישהו מושך לכם בשתי הידיים חזק. יותר חזק ככל שאתם מסתובבים מהר יותר. זה הכוח הצנטריפוגלי. הוא מושך דברים שמסתובבים החוצה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">25:15</span>
                </div>
                <div class="content">
                    <p>וככל שמסתובבים יותר מהר, הכוח הצנטריפוגלי יותר חזק. וזה אומר שאם נסובב את כדור הארץ פי שניים יותר מהר, הוא יגדל. והדבר הראשון שיושפע מזה זה האוקיינוסים. הרבה מים יישאבו מהאזורים של כדור הארץ שלא מסתובבים מהר, כלומר אזור הקטבים, אל האזורים שמסתובבים יותר מהר, כלומר אזור קו המשווה. וזה אומר ששם פני הים יעלו ויעלו בהרבה. לעומת זאת באזורים הצפוניים והדרומיים הם ירדו. לסובב את כדור הארץ פי שניים יותר מהר לא יעשה שינוי כזה שכל העולם ישתנה לחלוטין. יכול להיות שבמבט ראשון על המפה של העולם לא הייתם שמים לב לשינויים, אבל קצת יותר מקרוב הייתם שמים לב.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">25:58</span>
                </div>
                <div class="content">
                    <p>אפריקה מושפעת מזה מעט יחסית כי החלק המשווני של אפריקה הוא מאוד גבוה, אבל כל ערי החוף באזור הזה יוצפו ומיליוני אנשים יצטרכו להתפנות משם. גם חלקים גדולים מאינדונזיה יטבעו. על המפה, המקום שזה יהיה הכי מורגש זה בדרום אמריקה כי כל האמזונס ייעלם. כל האזור של האמזונס יוצף במים, הוא יהפוך מיער גשם למין יער ים. מצד שני יש מצב שבצפון, אלסקה תתחבר מחדש לרוסיה וגם תעלת למאנש תיעלם ככה שבריטניה תתחבר לאירופה. רציתם ברקזיט? לא הלך.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">26:38</span>
                </div>
                <div class="content">
                    <p>הכוח הצנטריפוגלי לא עובד רק על מים, הוא פועל על הכל, גם עלינו. כלומר הוא כאילו מנסה להעיף אותנו כל הזמן מפני השטח לחלל. זה לא קורה כי לכדור הארץ יש גם כבידה והיא הרבה יותר חזקה מהכוח הצנטריפוגלי. אבל אנחנו כן מרגישים אותו. הוא כן מפחית בקצת את המשקל שלנו ומרגישים אותו יותר ככל שמסתובבים יותר מהר. כלומר בעולם שלנו עכשיו, שמסתובב במהירות הרגילה, בן אדם שבקוטב הצפוני שוקל 100 קילוגרם, כשאותו בן אדם נמצא בקו המשווה הוא שוקל בערך 300 גרם פחות. לא כזה יעיל בתור דיאטה. אבל אם כדור הארץ יסתובב פי שניים יותר מהר, גם הכוח הצנטריפוגלי גדל אמרנו וזה אומר שאותו בן אדם על קו המשווה הרגע הוריד מהמשקל שלו עוד 700 גרם בערך. זאת לא השפעה מאוד גדולה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">27:38</span>
                </div>
                <div class="content">
                    <p>אז מכאן מן הסתם עולה השאלה: אז אפשר להוריד את המשקל עוד יותר? אפשר להוריד אותו לאפס? אז התשובה היא כן, אבל אנחנו נצטרך לסובב את כדור הארץ הרבה הרבה יותר מהר. פי שניים מהר זה פשוט לא מספיק. אבל אם כדור הארץ יסתובב בערך פי 17 יותר מהר, כלומר יום לא יימשך 24 שעות וגם לא 12 שעות, יום יימשך שעה ו-24 דקות. זה יאזן את הכבידה והכוח הצנטריפוגלי בקו המשווה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">28:16</span>
                </div>
                <div class="content">
                    <p>במצב כזה, נגיד אתם מתחילים בקוטב הצפוני ושם המשקל שלכם הוא נורמלי, מה שאתם שוקלים זה מה שאתם שוקלים. ואתם מתחילים מסע ארוך דרומה. ככל שאתם הולכים דרומה המשקל שלכם פוחת באופן מורגש. אחרי כמה אלפי קילומטרים אתם מרגישים קלים יותר. אתם שוקלים רק שלושת-רבעי מהמשקל הקודם שלכם. אתם ממשיכים ללכת דרומה ואז אתם שוקלים רק חצי. ואז רק רבע. ואז כשאתם מגיעים לקו המשווה, אתם לא שוקלים כלום. כלומר אתם לא נוגעים ברצפה יותר אלא רק סוג של מרחפים מעליה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">28:59</span>
                </div>
                <div class="content">
                    <p>כמובן במקרה הזה לא תהיה רצפה בכלל, כי קו המשווה הוא צף כולו במים וגם הצורה של כדור הארץ תשתנה בסופו של דבר כי במהירות כזאת הוא יהיה הרבה יותר פחוס. אבל יהיה אזור שבו אפשר לעוף. שווה, לא?</p>
                </div>
            </article>
            
            <article class="paragraph speaker-קריין (טריילר)">
                <div class="paragraph-meta">
                    <span class="speaker-name">קריין (טריילר)</span>
                    <span class="timestamp">29:14</span>
                </div>
                <div class="content">
                    <p>בעולם שמסתובב מהר יותר מאי פעם. יש רק כוח אחד חזק יותר מהכוח הצנטריפוגלי: כוחה של אהבה. היא, ג'יין פרוסט, חוקרת קטבים נועזת. הוא, ז'אן פול קקטו, חוקר ציפורים משווניות באפריקה. היא עם שתי רגליים על הקרקע, הוא מרחף. האם האהבה תנצח? ג'יין פרוסט 3: אפס כבידה. בקרוב. רק בנטפליקס.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">30:00</span>
                </div>
                <div class="content">
                    <p>עוד שאלה אחת לענות עליה. מה יקרה אם כדור הארץ לא יעצור, אלא להפך, יסתובב במהירות הרגילה שלו אבל לכיוון ההפוך? קודם כל, כדי להתחיל להסתובב בכיוון ההפוך כדור הארץ יצטרך קודם כל להאט ואז לעצור ולהסתובב לכיוון השני וסיכמנו כבר שלעצור את כדור הארץ זה רעיון לא טוב בכלל. אבל נעזוב את כל זה. בואו נגיד שאכשהו דילגנו על הקטע הזה שכולם מתים ככדור הארץ מחליף כיוון והגענו פשוט למצב שבו הוא מסתובב באותה מהירות כמו היום אבל לכיוון ההפוך. או שפשוט נניח שזה תמיד היה ככה. כדור הארץ תמיד הסתובב הפוך. מה יקרה?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">30:42</span>
                </div>
                <div class="content">
                    <p>לכאורה, שום דבר. כלומר האורך של יום הוא עדיין 24 שעות בדיוק כמו קודם ולאנשים יש את אותו המשקל שהיה להם קודם ואמנם השמש עולה במערב ושוקעת במזרח, אבל זה לא כזה הבדל גדול. חוץ מזה תכלס הסיבה שהמזרח קוראים מזרח זה ששם השמש זורחת ולמערב קוראים מערב כי היא נמצאת שם בערב. אז אם זה מאז ומעולם היה ככה היינו פשוט קוראים למערב מזרח ולמזרח מערב, ככה שהשמש עדיין הייתה עולה במזרח ושוקעת במערב, למרות שזה כיוון הפוך ושום דבר לא משתנה.</p>
                </div>
            </article>
            
            <article class="paragraph speaker-קריין (טריילר)">
                <div class="paragraph-meta">
                    <span class="speaker-name">קריין (טריילר)</span>
                    <span class="timestamp">31:24</span>
                </div>
                <div class="content">
                    <p>בעולם שבו תכלס הכל די אותו דבר. בסך הכל די סבבה. מה שלומכם? 2026 בערוץ 11.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">31:43</span>
                </div>
                <div class="content">
                    <p>אבל בכל זאת, דברים היו שונים. מזג האוויר היה שונה. בעולם כזה, מזג האוויר הולך הפוך. כלומר במובן של זרמי הים זורמים בכיוון ההפוך, רוחות, סופות הוריקן מסתובבים בכיוון ההפוך. מתברר שזה משנה. כי כיוון הרוח משפיע על כיוון העננים שמשפיע על כיוון הגשמים וכיוון הזרימה בים משפיע על החום של הים וזה משנה עוד תנאי מזג... אקלים זה דבר מאוד מאוד מורכב שאני לא מבין בו. וכשמשנים דבר אחד זה יכול לגרום להרבה שינויים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">32:22</span>
                </div>
                <div class="content">
                    <p>קבוצה של חוקרים פרסמה ב-2018 תוצאות של הדמיה שהם עשו של האקלים בכל העולם שבו הכל אותו דבר רק שהוא מסתובב לכיוון ההפוך. ומתברר שלפי המודל שלהם האקלים בכדור הארץ היה משתנה באופן משמעותי. כלומר בקטבים עדיין קר ובאזור הטרופי עדיין חם, אבל יש הרבה דברים באמצע שנראים שונה לגמרי. מדבר סהרה נגיד נעלם. איפה שהיה מדבר עכשיו יש אזור סובטרופי די נעים עם הרבה צמחים. לעומת זאת חלק גדול מדרום אמריקה: ברזיל וארגנטינה וגם חלק מסין כולם הפכו פתאום למדבר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">33:04</span>
                </div>
                <div class="content">
                    <p>צפון אמריקה בכלל היא לא מציאה גדולה. כל החלק הדרום מזרחי של ארצות הברית, פלורידה וכל מה שמסביב הפך עכשיו למדבר מאוד גדול. החלק המערבי הפך למאוד קר וכמעט שאין אזורים נעימים באמצע. גם אירופה מאוד התקררה. היא קרה גם עכשיו, אבל היא צנחה כולה בעוד איזה 10 מעלות אז בטח פחות אנשים ירצו לגור שם. מצד שני המזרח התיכון, כמו שאתם יודעים הכל פה די מדבר מסביב, אבל בעולם הזה שמסתובב הפוך תכלס נעים פה. הרבה יותר ירוק, יש לנו יערות גשם לידנו. לא רע. מבחינתי אני דווקא די בסדר עם השינוי הזה. וזה בטח יותר טוב מכל השינויים האלה במהירות הסיבוב שגרמו לעולם למות. אז אם מצביעים על אחד מכל השינויים האלה, אני בעד לסובב את העולם הפוך.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">34:11</span>
                </div>
                <div class="content">
                    <p>אז מה היו השאלות? מה יקרה אם כדור הארץ יפסיק להסתובב בבת אחת? כולנו נמות. מה יקרה אם כדור הארץ יפסיק להסתובב בהדרגה? כולנו נמות אבל לאט. מה יקרה אם כדור הארץ יסתובב פי שניים יותר מהר? יהיו ימים מאוד קצרים והאמזונס יטבע. ומה יקרה אם כדור הארץ יסתובב לכיוון ההפוך? מזג האוויר מחר צפוי להיות נעים עם טמפרטורות רגילות לעונה. זאת הייתה 'התשובה'.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">34:52</span>
                </div>
                <div class="content">
                    <p>עכשיו, בעניין מהירויות של פלנטות, צריך לזכור שיש כמה כוכבי לכת במערכת השמש שלנו שכבר מסתובבים בדרכים די מוזרות. בואו נדבר על זה אחרי הפרסומת.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">35:15</span>
                </div>
                <div class="content">
                    <p>את הקולות של הפודקאסטרים שלנו אתם כבר מכירים. אבל תנו לי לגלות לכם סוד: פנים אל פנים זה אפילו עוד יותר טוב. דפנה ליאל, בועז קורפל, דורון פישלר, חן פלדמן, או עמית בן דור. כל אחד מהמרצים שלנו הוא מומחה בתחומו ודובר מהשורה הראשונה בישראל. דוברים מנוסים וכריזמטיים שיודעים לסחוף את הקהל באמצעות תכנים חכמים ומגוונים. ספרו למנהלי הרווחה של הארגון שלכם על שירות ההרצאות החדש שלנו והביאו את המגישים האהובים עליכם לאירוע הבא. speakers.ranlevi.com.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">35:56</span>
                </div>
                <div class="content">
                    <p>חזרנו. כשאנחנו מדברים על שינויים בקצב הסיבוב של כדור הארץ, כדאי לזכור שיש מקומות במערכת השמש שבהם דברים כאלה אשכרה קורים. במערכת השמש שלנו הכל מסתובב, כל כוכבי הלכת מסתובבים, אבל לא הכל מסתובב באותו קצב. מאדים למשל, גם הוא מסתובב סביב עצמו במהירות ממש ממש דומה לזאת של כדור הארץ. יום על מאדים נמשך 24 שעות ו-37 דקות. זה ממש דומה ליום על כדור הארץ. לעומת זאת צדק, כוכב הלכת הכי גדול, הוא גם זה שמסתובב הכי מהר. יום בצדק נמשך 10 שעות. בנפטון זה נמשך 16 שעות, בשבתאי 11 שעות ובונוס: 5,832 שעות. כן, נוגה הוא קצת מוזר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">36:56</span>
                </div>
                <div class="content">
                    <p>נוגה מסתובב בכיוון ההפוך מכל שאר כוכבי הלכת והוא מסתובב ממש ממש ממש לאט. האורך של יום על נוגה הוא כמו 243 ימים אצלנו. המהירות בקו המשווה, זאת שאצלנו היא 1,660 קילומטר לשעה, בנוגה היא 6.5 קילומטר לשעה שזה מהירות אפילו לא של ריצה, זאת הליכה נמרצת. זה אומר שאם אתם בנוגה ואתם הולכים בכיוון ההפוך מזה שהכוכב מסתובב אליו, אתם יכולים לנצח את הכוכב. אם אתם רוצים להישאר בשמש לנצח ושלא ירד הלילה אף פעם, כל מה שאתם צריכים זה ללכת באיזי נגד הכיוון של הסיבוב והשמש לא תשקע עליכם לעולם. מה שעוד יותר מוזר זה שהשנה בנוגה, זאת אומרת הזמן שלוקח לו להקיף את השמש, היא 225 ימים. כלומר יום על נוגה הוא יותר ארוך משנה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">38:03</span>
                </div>
                <div class="content">
                    <p>אבל אם זה מוזר, יש כוכב לכת אחד שבו הדברים הם עוד יותר מוזרים. כוכב חמה, מרקורי. פעם חשבו שכוכב חמה הוא tidally locked, כלומר שהוא מסתובב סביב לעצמו בדיוק באותה מהירות כמו שהוא מסתובב סביב לשמש ולכן צד אחד שלו תמיד פונה אל השמש והצד השני תמיד בחושך, כמו שהירח מפנה אלינו את אותו צד שלו כל הזמן. זה מתברר לא לגמרי נכון. כוכב חמה כן מסתובב. הוא מסתובב לאט מאוד. כלומר גם שם האורך של יום דומה לאורך של שנה. האורך של יום הוא שני שלישים מהאורך של שנה. אבל בנוסף לזה המסלול של כוכב חמה סביב לשמש הוא לא מעגלי אלא הוא אליפטי, כלומר לפעמים הוא קרוב יותר לשמש לפעמים הוא רחוק יותר. וגם המהירות שלו משתנה בהתאם. זאת אומרת לפעמים הוא זז מהר יותר ולפעמים הוא זז מהר פחות. ומכיוון שבכל הזמן הזה הוא מסתובב מאוד לאט, ישנם מצבים שבהם המהירות של התנועה שלו מסביב לשמש היא משמעותית יותר מהסיבוב שלו סביב לעצמו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">39:20</span>
                </div>
                <div class="content">
                    <p>מה כל זה אומר? כל זה אומר שיש נקודה מסוימת בכוכב חמה שבה הייתם יכולים לראות דבר שאתם לא יכולים לראות בשום כוכב לכת אחר. הייתם יכולים לראות את הזריחה. הייתם רואים את השמש עולה מעל האופק ואז מתחרטת ושוקעת שוב חזרה מתחת לאופק ואז עולה שוב. ואל תשאלו אותי אפילו איזה סרט אפשר היה לעשות מזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">40:00</span>
                </div>
                <div class="content">
                    <p>זה היה פרק של 'התשובה'. את כל הפרקים של הפודקאסט הזה אתם יכולים למצוא בכל אפליקציית פודקאסטים, למשל האפליקציה שלנו, אפליקציית 'עושים היסטוריה', אבל אפשר גם באחרות. או באתר ranlevi.com/theanswer. אתם יכולים שם גם להגיש שאלות. אם אתם רוצים להתעדכן בהרצאות שאני עושה ובפרקים חדשים של 'התשובה' ודברים אחרים אתם יכולים לעשות את זה בעמוד הפייסבוק 'דורון פישלר נגד העולם'. מפיק ועורך: גיא בינון. ייעוץ ותמיכה מורלית: אביב שם-טוב. העורך הראשי: רן לוי. דני טימור: המנהל העסקי. שרה סילבצקי. סבתא שלי. אני דורון פישלר, להתראות.</p>
                </div>
            </article>
            
            <article class="paragraph speaker-קריין (סיום)">
                <div class="paragraph-meta">
                    <span class="speaker-name">קריין (סיום)</span>
                    <span class="timestamp">41:04</span>
                </div>
                <div class="content">
                    <p>לפודקאסטים נוספים ולהצטרפות לרשימת התפוצה של התוכנית בקרו באתר הבית של רשת עושים היסטוריה בכתובת ranlevi.com. ranlevi.com. או הורידו את אפליקציית רשת עושים היסטוריה שבחנות האפליקציות של אנדרואיד.</p>
                </div>
            </article>
            
        </div>
    </div>

    <script>
        const audio = document.getElementById('audio-player');
        const words = document.querySelectorAll('.word');
        let currentWord = null;

        function seekTo(time) {
            audio.currentTime = time;
            audio.play();
        }

        audio.addEventListener('timeupdate', () => {
            const time = audio.currentTime;

            // Simple optimization: only check around the current word or linear scan if lost
            // For robustness, we'll just do a linear scan for now. 
            // In a huge transcript, we might want a binary search or index.
            
            let found = false;
            words.forEach(word => {
                const start = parseFloat(word.dataset.start);
                const end = parseFloat(word.dataset.end);

                if (time >= start && time < end) {
                    if (currentWord !== word) {
                        if (currentWord) currentWord.classList.remove('active');
                        word.classList.add('active');
                        currentWord = word;
                        
                        // Auto-scroll logic
                        const container = document.getElementById('transcript');
                        const wordTop = word.offsetTop - container.offsetTop;
                        // scroll if word is getting out of view
                        container.scrollTop = wordTop - 100; 
                    }
                    found = true;
                }
            });

            if (!found && currentWord) {
                currentWord.classList.remove('active');
                currentWord = null;
            }
        });
    </script>
</body>
</html>