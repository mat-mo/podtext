<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>[התשובה] מאיפה הגיעה קווה קווה דה לה אומה? - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>[התשובה] מאיפה הגיעה קווה קווה דה לה אומה?</h1>
        <div class="meta-row">
            <span class="meta-date">פורסם ב: 18 בנובמבר 2019</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="player-container">
        <audio id="audio-player" controls>
            <source src="" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
        
            
        
            
        
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל: 'רגע, אבל אם הוא עשה ככה...' תקשיבו לזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:15</span>
                </div>
                <div class="content">
                    <p>יש עשרה חדרים. בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים - לא החדר שלו - מפרק אותה וסוחב אותה למחסן. ואז חוזר לישון.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:43</span>
                </div>
                <div class="content">
                    <p>אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזה דלת כל אחד מהם פירק. השאלה היא: בסוף הלילה הזה, מה המספר המקסימלי של דלתות שיכולות להיות במחסן?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:12</span>
                </div>
                <div class="content">
                    <p>אם בשלב הזה אתם עצרתם רגע, או עשיתם פאוז, או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר או לעצום עיניים ולהתרכז ממש - יופי. כי זה אומר שהפרסומת הזאת נועדה לכם. כי חידות כאלה שהן חצי משחק וחצי כאב ראש זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:41</span>
                </div>
                <div class="content">
                    <p>במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שמתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתות ט' עד יא'. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:08</span>
                </div>
                <div class="content">
                    <p>אז מה עושים כשפרסומת כזאת נגמרת? פשוט נכנסים לרשת, מחפשים 'נבחרות ישראל במדעים', בודקים מתי זה קורה ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקי בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:40</span>
                </div>
                <div class="content">
                    <p>עידו שלח לי שאלה: 'היי דורון, השאלה שלי היא האם אתה יכול להזכיר את השאלה הזאת באחד הפודקאסטים שלך? לא צריך פודקאסט נפרד, רק איזה עשר שניות בסוף או בהתחלה של פודקאסט'. התשובה היא - לא. אנחנו תכף נתחיל.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">03:58</span>
                </div>
                <div class="content">
                    <p>היי, אני דורון פישלר, אתם מאזינים ל'התשובה'. בימים האחרונים אני שואל את כל מי שאני פוגש את אותה שאלה. השאלה היא: מה המילים של קווא קווא דה לה אומה?</p>
                </div>
            </article>
            
            <article class="paragraph speaker-ילדים">
                <div class="paragraph-meta">
                    <span class="speaker-name">ילדים</span>
                    <span class="timestamp">04:12</span>
                </div>
                <div class="content">
                    <p>אה, קווא קווא דה לה אומה, קווא קווא קווא, דסימטריקו, טריקו טריקו טראק, אבא שלך קופיקו, אמא שלך היפופוטם ואתה חמור קטן ולא, וכן, צולע ומסכן, אחת שתיים שלוש ארבע חמש שש שבע שמונה תשע עשר!</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">04:29</span>
                </div>
                <div class="content">
                    <p>כל זה כמובן בגלל שאלה שקיבלתי. קיבלתי אותה מנעמה והיא שאלה אותי שאלה נפוצה בעצם: מה המקור של קווא קווא דה לה אומה ומה זה לעזאזל דסימטריקו? קודם כל, אם אתם רוצים לגרום לאנשים לריב, דרך אחת מצוינת לעשות את זה היא ללכת לקבוצת אנשים אקראית ופשוט להזכיר את 'דסימטריקו'.</p>
                </div>
            </article>
            
            <article class="paragraph speaker-דובר אורח">
                <div class="paragraph-meta">
                    <span class="speaker-name">דובר אורח</span>
                    <span class="timestamp">04:52</span>
                </div>
                <div class="content">
                    <p>רגע, זה 'אסימטריקו' לפי איך שאני... לא, זה 'דסי', דסימטריקו. דסימטריקו טריקו טראק. אנחנו כל השנים ביסודי זה היה אסימטריקו. 'טיטריקו'...</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">05:01</span>
                </div>
                <div class="content">
                    <p>אז אתם מבינים איך זה הולך. קשה למצוא מה המקור של קווא קווא דה לה אומה כשבעצם אנשים לא מסכימים על מה בעצם המילים של השיר הזה. יש הרבה גרסאות שונות לשיר הזה. מה שאתם שרים זה תלוי איפה גדלתם ומתי גדלתם ומתי הלכתם לכיתה א' או ב' ולמדתם את השיר הזה. וכל אחד בטוח שהגרסה שלו היא האמיתית והמקורית והנכונה, וכל האחרים שרים את זה לא נכון. וכמובן כולם טועים, כי הגרסה שאני מכיר היא הגרסה המקורית והנכונה. והיא:</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">05:41</span>
                </div>
                <div class="content">
                    <p>קווא קווא דה לה אומה, קווא קווא קווא. דסימטריקו, טריקו טריקו טראק. ולא, ולא, ולא ולא ולא, אחת שתיים שלוש ארבע חמש. עכשיו יש הרבה אנשים שטוענים בטעות כמובן שזה אחרת, שזה לא 'דסטי' אלא 'אסטי'. ויש כאלה שחושבים שזה בכלל 'מטרינו' ולא 'מטריקו'. ויש כאלה שמוותרים לגמרי על 'מטריקו' ואצלם זה 'אסטי ופסטי'. ולפעמים ממשיכים 'אסטי ופסטי ומוטי ארואסטי'. ויש אפילו כאלה שטוענים ש'דסימטריקו' זה בכלל 'בשימלת טריקו' - טריקו טריקו טראק.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">06:19</span>
                </div>
                <div class="content">
                    <p>אז 'דסימטריקו' זה שאלה, אבל יש עוד שאלות שעליהן יש אי-הסכמה. למשל, האם השיר נגמר ב'ולא ולא ולא ולא ולא ולא' או ב'ולא וכן צולע ומסכן, זה כן'? ועוד שאלה זה האם בכלל מדובר ב'הקווא קווא דה לה אומה', כלומר בה' הידיעה - יש הרבה קווא קווא דה לה אומות אבל אנחנו מדברים על ה'קווא קווא' הזאת - או שזה 'אקווה קווא דה לה אומה'. וכמובן רבים מאוד גם טוענים ש'אבא שלך קופיקו, אמא שלך היפופוטם ואתה חמור קטן' - וזה אפילו לא יכול להיות ביולוגית! תחשבו בהיגיון. איך מאבא קופיקו ואמא היפופוטם יוצא חמור? מאבא קוף ואמא היפופוטם יכול לצאת או קופופוטם או היפופוף. אחד משני אלה. זהו. ככה זה עובד בביולוגיה. בקיצור, הנושא מאוד נפיץ.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">07:01</span>
                </div>
                <div class="content">
                    <p>אבל חכו שנייה. אם אף פעם לא שמעתם על קווא קווא דה לה אומה, אז קודם כל כל הפרק עד עכשיו בטח נשמע לכם כמו הדבר הכי ביזארי אי פעם, וזה הולך להמשיך ככה, כן? אבל חוץ מזה אולי כדאי להסביר במה מדובר בכלל לטובת האנשים המאוד מבולבלים האלה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">07:22</span>
                </div>
                <div class="content">
                    <p>קווא קווא דה לה אומה זה משחק ילדים שבו קבוצת ילדים יושבת במעגל והם מחזיקים ידיים, וכל אחד בתורו נותן מכה על יד שמאל עם יד ימין. ואז זאת שמשמאלו עושה את זה שוב, כאילו הם מעבירים אחד לשני משהו דמיוני מיד ליד. וככה הגל ממשיך הלאה בין הילדים וכל זה לקצב של השיר: ה-קווא קווא דה לה אומה, קווא קווא, עד שמגיעים לאחת, שתיים, שלוש, ארבע, חמש. יש כאלה שסופרים עד עשר - שוב, יש הרבה גרסאות. ואז האחרון או האחרונה צריכים לתפוס את היד של זה שאחריו, וזה שאחריו צריך להתחמק. ואם הוא לא מצליח, אז הוא יוצא מהמעגל או בגרסאות אחרות יושב בתוך המעגל ואז מתחילים שוב את המשחק ואז מי שמפסיד שוב מחליף אותו וככה זה נמשך עד אינסוף. זה חסר טעם לחלוטין.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">08:12</span>
                </div>
                <div class="content">
                    <p>יש גם גרסאות שונות של המשחק, אבל אני לא אנחנו לא מדברים עכשיו על המשחק אלא על השיר שמלווה אותו. כי המשחק הזה תמיד מגיע עם השיר הזה: קווא קווא דה לה אומה. אלה מילים שכולם מכירים למרות שאלה מילים חסרות משמעות שאף אחד לא מבין. והשיר הזה אשכרה עובר מפה לאוזן, מדור לדור, כי כבר לפחות 40 שנה שילדים משחקים במשחק הזה והם לא קראו את ההוראות שלו בשום מקום. הוא פשוט עובר הלאה, כמו החבילה הדמיונית במשחק עצמו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">08:45</span>
                </div>
                <div class="content">
                    <p>אז מאיפה הגיע קווא קווא דה לה אומה? וזאת שאלה טובה, אבל האמת, אני אומר מראש, אני לא מצפה למצוא לה תשובה. אני יודע שהרבה אנשים כבר ניסו ולא הצליחו. לעקוב אחרי תולדות קווא קווא דה לה אומה זאת משימה שהיא אולי בלתי אפשרית. לעקוב אחרי מקורות של דברים וסיפורים שמשתנים עם הזמן זה תמיד מאתגר, זה הרבה פעמים מעניין, אבל במקרה הזה זה קשה במיוחד משום שהשיר הזה קודם כל לא נכתב אף פעם. זה לא שאפשר לחפש בספרייה או באינטרנט את תולדות הגרסאות הכתובות שלו בספרים כי כמעט שאין לו כאלה. אף אחד לא כתב את זה, כל העדויות הן מזיכרון. ואפילו אם מישהו כן הזכיר את זה בכתב, איך אני אמצא את זה? מה אני אחפש? איך מאייתים קווא קווא דה לה אומה? זה דה לה אומה? או דל אומה? או אקווה דל אומה? לך תדע מה אתה מחפש בכלל.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">09:42</span>
                </div>
                <div class="content">
                    <p>הדבר השני שהופך את המעקב אחרי תולדות השיר הזה לקשה במיוחד זה שאין לו משמעות. זה ג'יבריש. אם זה היה שיר אמיתי שיש לו מילים רשמיות, אז גם אז אנשים לפעמים משבשים את המילים בכוונה או בטעות בגלל שהם שמעו לא נכון, שרים מילים לא נכונות. זה קורה הרבה, כמו השירים 'רוץ אתוס היום וליל בר-שני ובין חיל', 'יש לי אח קטן שלא מזמן בלה עולל' או 'ילדי לא יבכה אף פעם קונפטי כתום' או 'לעת נסע לחפץ כל הזיימלך שלא נקרא' - שזה הכי גרוע! אתה בדיוק רוצה לצאת לאיזשהו מקום, אתה אורז את כל החפצים שלך ואז אתה מגלה שהזיימלך שלך נקרא! זה כזה מעצבן שזה קורה. עכשיו, הרבה פעמים קורה שאתה שר במשך שנים את השירים עם הגרסה הזאת עד שאתה נתקל במישהו שמספר לך במקרה שזה לא שהזיימלך שלא נקרא, ואתה אומר 'מה זאת אומרת? זה הזיימלך! הזיימלך, זה מה שאומרים בשיר!'. ואז אתם מחפשים את המילים הרשמיות של השיר ואז אתה מגלה שאתה טמבל.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">10:41</span>
                </div>
                <div class="content">
                    <p>כי יש מילים רשמיות ונכונות לשיר הזה. אבל כשהשיר הוא כולו ג'יבריש ואין לו משמעות, אין לו מילים נכונות, אז הגרסה הלא נכונה ששמעתי בטעות והתחלתי לשיר בטעות, אני יכול להמשיך לשיר אותה וללמד אנשים אחרים אותה והם יעבירו את זה הלאה. וככה הטעות יכולה להמשיך להתגלגל ולהפוך לדבר האמיתי. כי למה לא? זה לא ש'דסימטריקו' זה יותר הגיוני מ'אסטימטריקו'. ואסטימטריקו היא לא היחידה כאן. הרי כל הילדים בארץ יודעים לעשות נגיד 'אן דן דינו סוף על הקטינו'. מה זה? ולמה כל הזמן מודיעים על סוף על הקטינו כשאף אחד לא סיפר שהקטינו התחיל בכלל? לעומת זאת במדינות אחרות לא שמעו על אן דן דינו, הם עושים 'איני מיני מייני מו'. מי החליט? למה אן דן דינו זה בעברית? אף אחד לא החליט, זה פשוט התפתח עם הזמן.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">11:28</span>
                </div>
                <div class="content">
                    <p>אז אין, ואני לא מצפה למצוא שום גרסה רשמית של קווא קווא דה לה אומה. הייתי מאוד רוצה למצוא את הסיפור המקורי, כלומר לעקוב אחרי המילים הג'יברישיות האלה ולגלות שבעצם זאת גרסה מעוותת של משהו שבאמת הייתה לו משמעות. נגיד, הייתי שמח לגלות בסופו של דבר ש...</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">11:47</span>
                </div>
                <div class="content">
                    <p>הרוזנת הנרייטה דה לה אומה, שנולדה ב-1888 בריגה, סבלה לאורך כל חייה ממחלת גרון ולכן הקול שלה היה נמוך וצרוד, ובליגלוג אנשים נטו לקרוא לה 'צפרדע'. לכן הודבק לה הכינוי המזלזל 'קווא קווא'. אחרי שבעלה, הרוזן דה לה אומה, נפטר, היא עלתה לארץ בעלייה השלישית, ובארץ היא התיידדה עם המשורר הידוע יוסף מטריקו והכירה את הבת שלו ששמה היה אסטר, בקיצור אסטי. 'קווא קווא דה לה אומה' ואסטי מטריקו היו אחד הזוגות האקטיביסטיים הראשונים של תל אביב הקטנה, ולכן כמובן הם היו עניין לא קטן בברנז'ה המקומית ואפילו כתבו עליהם...</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">12:21</span>
                </div>
                <div class="content">
                    <p>כל זה כמובן לא נכון, כן? הייתי רוצה שזאת תהיה התשובה, שאני אחפור את המילים האלה ובקצה יימצא איזה סיפור מעניין שהוא המקור. אבל ברור לי שזה לא באמת יקרה. אין כנראה מקור ספרותי לזה, זה פשוט אוסף של מילות ג'יבריש. מה שכן אפשר לעשות זה לנסות למצוא את ההתפתחות של השיר. כלומר, לאסוף כמה שיותר עדויות מכמה שיותר מקומות ולנסות לראות אם אפשר לצייר איזו מפה של ההתפתחות של השיר. איזה גרסאות קרובות יותר אחת לשנייה ואיזה רחוקות יותר. וככה קווא קווא דה לה אומה יכול ללמד אותנו על אבולוציה. אם אנחנו מוצאים שתי דוגמאות שהן מאוד דומות אחת לשנייה, אפשר להניח שהן קרובות משפחה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">13:01</span>
                </div>
                <div class="content">
                    <p>לא, זה לא בהכרח אומר שאחד מהם הוא המקור והשני התפתח ממנו. מה שיותר סביר זה שיש להם אב קדמון משותף. אבל אפשר לצייר את עץ המשפחה של קווא קווא דה לה אומה. אז כמו שאמרתי, חיפשתי, שאלתי אנשים מה הגרסה שהם מכירים של קווא קווא דה לה אומה ומצאתי כמה דברים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">13:21</span>
                </div>
                <div class="content">
                    <p>הדבר הראשון והברור הוא ההבדל בין הגרסה הקצרה, שכוללת רק שלוש שורות: 'קווא קווא דה לה אומה, דסימטריקו טריקו טריקו טראק, ולא ולא ולא ולא ולא' - והגרסה היותר ארוכה שכוללת 'דסימטריקו, אבא שלך קופיקו, אמא שלך היפופוטם ואתה חמור קטן'. וההבדל הוא בבירור הוא לא גאוגרפי, אלא גילאי. אנשים מבוגרים יחסית, אנשים בני 40 פלוס, שרים את הגרסה הקצרה יותר עם 'טריקו טריקו טראק'.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">13:52</span>
                </div>
                <div class="content">
                    <p>אנשים יותר צעירים, כששאלתי אותם התחילו פתאום לדבר על ההורים שלי ולהעלות השערות מופרכות לחלוטין עליהם. אז המסקנה הברורה היא ש'טריקו טריקו טראק' היה קודם, ובאיזשהו שלב נוסף לזה ה'אבא שלך קופיקו'. כמובן גם אבא שלך קופיקו זה לא גרסה אחת. זה מפוצל להרבה מאוד גרסאות שונות עם הבדלים קטנים יותר ביניהם. יש גרסאות שמכניסות באמצע כל מיני מילים לא יפות, אבל 'טריקו טריקו טראק' היה קודם. שזה קודם כל משמח אותי, כי זה באמת מאשר שהגרסה שאני מכיר היא הגרסה הנכונה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">14:28</span>
                </div>
                <div class="content">
                    <p>ולזה יש עוד עדות גם, כי אמרתי אמנם נדיר שיש עדויות מוקלטות או בכתב לקווא קווא דה לה אומה, אבל כאן יש אחת. האחים והאחיות - זאת הייתה להקה למי שלא מכיר, כן? כמו 'בלדה עם זר קוצים כואב', זה משהו שאת אוהבת, זה שלהם. בכל אופן, ב-1979 האחים והאחיות הוציאו אלבום של שירי ילדים שהיה מבוסס כולו על שירים עממיים כאלה. השם של התקליט היה 'זלמן יש לו מכנסיים'. ילדים, אם אתם לא יודעים מי זה זלמן ומה קרה למכנסיים שלו, תשאלו את סבא וסבתא.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">15:05</span>
                </div>
                <div class="content">
                    <p>בין השאר הופיע שם השיר 'קווא קווא דה לה אומה'. כלומר לא בדיוק, הם שרים 'לה קווא קווא' ולא 'אקווה קווא', ולא 'אסטימטריקו' אלא 'אסטימטרינו', אבל חוץ מזה זאת בהחלט הגרסה הזאת של השיר. אז אנחנו יודעים שהגרסה הזאת הייתה כבר ב-1979. אז 'טריקו טריקו טראק' היה קודם. ה'קופיקו' הגיע ממקום אחר. ומה שמפתיע קצת זה שאני יודע מאיפה הוא הגיע.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">15:31</span>
                </div>
                <div class="content">
                    <p>אנחנו עדיין נשארים בתעשיית הזמר והפזמון לילדים בשנות ה-70. עוד דבר שהיה באותה תקופה זה 'פסטיבל הילדים'. פסטיבל הילדים היה דבר שבזמנו היה גדול יותר מהאירוויזיון. מיטב אמני ישראל הופיעו שם ושרו שירים שעוסקים בדונלד דאק או בכל מיני חיות. האחים והאחיות למשל השתתפו שם כמה פעמים ושרו גם את השיר 'שובי דובי' וגם את השיר 'שוקי התוכי' - לא אותו שיר. ותכל'ס יש הרבה שירים קלאסיים שהתחילו שם, כן? 'חורף' של גידי גוב ו'טוליק יושב לו בשקט בחול' ו'איך אדעה' ו'עודני ילד', שירים טובים. הם כולם התחילו מהמקום הזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">16:13</span>
                </div>
                <div class="content">
                    <p>ואחד הכוכבים הגדולים של פסטיבל שירי הילדים היה מייק בורשטיין. הוא זכה שלוש פעמים תוך שמונה שנים. ב-1977 הוא זכה במקום הראשון בפסטיבל שירי הילדים עם שירו 'היפו היפי'.</p>
                </div>
            </article>
            
            <article class="paragraph speaker-מייק בורשטיין">
                <div class="paragraph-meta">
                    <span class="speaker-name">מייק בורשטיין</span>
                    <span class="timestamp">16:29</span>
                </div>
                <div class="content">
                    <p>היי הו היפו, היפו היפו היפו - זה. לשיר הזה לא קוראים היי הו היפו, קוראים לו היפו היפי, שזה כבר מעניין. היפו היפי גורם לי לחשוב על היפופוטמים עם שיער ארוך וג'וינט שהולך לוודסטוק. היפו היפי.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">16:42</span>
                </div>
                <div class="content">
                    <p>אגב, אם אתם רוצים לדעת, באותה שנה למקום השני הגיעה ציפי שביט עם השיר 'מראפצ'י' - וכן, ציפי שביט הייתה קיימת כבר אז. ובמקום השלישי אלי גורנשטיין האליל, זה שאתם מכירים בתור הקול של כל האנשים הרעים בסרטי דיסני, כן גם הוא היה קיים כבר אז, בשירו 'לארצי יש יום הולדת', שזה נשמע מבשר רע כשחושבים על סקאר שר את השיר הזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">17:08</span>
                </div>
                <div class="content">
                    <p>כל השירים האלה היו שירים שעוסקים בעולם של ילדים, בדברים שמעניינים ילדים. למשל, השיר 'היפו היפי' עסק במשבר הורות של היפופוטמית חד הורית. הוא מסופר מנקודת המבט של היפופוטמית שמתקשה לגדל את הבן שלה, ובסוף השיר ההיפו הילד גדל ופוגש היפופוטמית ונולד להם ילד היפופוטמי שלהם, ואז האמא צריכה לקבל את המצב החדש. כלומר, זה למעשה סוג של 'עוף גוזל', רק שהגוזל במקרה הזה הוא היפופוטם.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">17:39</span>
                </div>
                <div class="content">
                    <p>בעצם זה שזה שיר שמושר בלשון נקבה אבל שר אותו זמר, זה כבר מאוד מתקדם לזמנו. בפרט כשהוא מושר בלשון היפופוטמית. בכל אופן, השיר הזה לא קשור בשום צורה לקווא קווא דה לה אומה. אבל, לשיר הזה הייתה גרסה פרודית.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">17:58</span>
                </div>
                <div class="content">
                    <p>עכשיו, אני יודע שהיום גרסאות פרודיות זה דברים שרואים ביוטיוב שכתוב עליהם 'הפרודיה הרשמית'. אין דבר כזה הפרודיה הרשמית, אוקיי? בכל אופן, פעם היו פשוט שרים את השירים האלה, מוזר אני יודע. כלומר, ילדים פשוט היו ממציאים מילים מצחיקות לשירים ושרים אותם. ויש גרסה פרודית ידועה של 'היפו היפי' שהייתה: 'היי הו היפו, אבא שלך קופיקו, אמא שלך היפופוטם ואתה חמור קטן'.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">18:25</span>
                </div>
                <div class="content">
                    <p>אני שר המון בפרק הזה, אני מתנצל על זה. ואם זה נשמע לכם מוכר, אז סחטיין, הזיכרון שלכם עובד. כלומר בזכות שירים של אמני ישראל משנות ה-70 אנחנו יודעים שבסוף שנות ה-70 'קווא קווא דה לה אומה' ו'אבא שלך קופיקו' היו שני שירים שונים. אבל איכשהו, מתישהו, הם התחברו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">18:51</span>
                </div>
                <div class="content">
                    <p>מישהו פשוט לא עמד בפיתוי כנראה ש'דסימטריקו' מתחרז עם 'אבא שלך קופיקו' ומשם הביא גם את המילים האחרות של הגרסה הפרודית של היפו היפי. והגרסה המאוחדת הזאת הפכה להיות הגרסה היותר מוכרת של קווא קווא דה לה אומה. עכשיו, ילדים היום לא שרים היפו היפי, אני חושב, אני לא חושב שהם מכירים את השיר הזה. אבל איכשהו דווקא הגרסה המעוותת שלו שהתחברה לשיר אחר, זה דבר ששרד עד היום.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">19:18</span>
                </div>
                <div class="content">
                    <p>מכאן גם הגיעו כל מיני גרסאות אחרות. למשל, בהרבה מקומות דתיים יש גרסה שונה שקוראים לה 'הקווא קווא של הדוסים', שהולכת בערך ככה: 'הקווא קווא של הדוסים, קווא קווא קווא, אסטי ומושיקו, אבא שלך צדיקו, אמא שלך יסוד עולם ואתה תלמיד חכם ולא וכן והדרת פני זקן אמן, הושיע את עמך וברך את נחלתך ורעם ונשאם עד עולם'.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">19:43</span>
                </div>
                <div class="content">
                    <p>שזה כאילו לא קשור לשום דבר ויש סיבה לזה. יש עניין כזה שלא סופרים אנשים כי זה עושה עין הרע. אבל עדיין צריך נגיד, אנחנו צריכים לספור אנשים שיהיה מניין לתפילה, אז במקום לספור אותם עד עשר, עוברים עליהם באצבע עם הפסוק הזה, 'הושיע את עמך' וכו', שכולל בדיוק 10 מילים. כלומר 'הושיע את עמך' וזה הגרסה החרדית לאחת שתיים שלוש ארבע חמש.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">20:09</span>
                </div>
                <div class="content">
                    <p>ה'קווא קווא של הדוסים' זה דבר שנשמע כאילו הוא לא התפתח אלא כאילו הוא נכתב. כי 'אבא שלך צדיקו' ואמא שלך תיקון עולם זה בבירור גרסה מנומסת וכשרה של 'אבא שלך קופיקו ואמא שלך היפופוטם'. כלומר זה הגיע אחרי הקופיקו. וחוץ מזה זה שיר שמודע לעצמו, הוא מתחיל ב'הקווא קווא של הדוסים' וכולל בכוונה כל מיני מילים כאלה. כלומר כנראה שמישהו מתישהו ישב וכתב בכוונה את המילים של הגרסה הזאת בניגוד לכל האחרות שפשוט קרו. גם לזה יש כמה גרסאות אחרות קצת שונות, בסוף עושים 'הרבי מתחתן' במקום 'והדרת פני זקן' וכל זה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">20:47</span>
                </div>
                <div class="content">
                    <p>אז 'דסימטריקו' הייתה קודם. אחר כך הגיע ה'קופיקו', ואחר כך ה'קווא קווא של הדוסים'. אבל כל זה עדיין לא עוזר לנו לענות על השאלות שהתחלנו איתן: מה זה קווא קווא דה לה אומה, מי זאת דסימטריקו ומאיפה כל זה הגיע? ואף אחד מהאנשים שסיפרו על גרסאות של השיר הזה בארץ לא נתן אף רמז לזה, כאילו דסימטריקו זה המקור, אין גרסה ישנה יותר. כי כדי למצוא את המקורות של קווא קווא דה לה אומה לא צריך לשאול אנשים רק בארץ. צריך להתרחק קצת. תקשיבו לזה.</p>
                </div>
            </article>
            
            <article class="paragraph speaker-ילדים אמריקאים">
                <div class="paragraph-meta">
                    <span class="speaker-name">ילדים אמריקאים</span>
                    <span class="timestamp">21:22</span>
                </div>
                <div class="content">
                    <p>Stella ella ola, quack quack quack, singing es-tiga-tiga, tiga-tiga sheck sheck. Es-tiga-tiga, valo, valo, valo valo valo!</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">21:35</span>
                </div>
                <div class="content">
                    <p>מה שאתם שומעים זה ילדים אמריקאים שרים ומשחקים את המשחק 'סטלה אלה אולה'. הם יושבים במעגל ומעבירים מין דבר דמיוני אחד לשני - בקיצור זה בדיוק אותו הדבר כמו הקווא קווא דה לה אומה, רק המילים אחרות. פתאום מדברים על סטלה. מי זאת סטלה? כאילו שלא היו לנו מספיק בעיות עם אסטי ודסי ועכשיו יש לנו גם סטלה. המילים שהם שרים כאן הם: 'Stella ella ola, clap clap clap, say yes tiga-tiga, tiga-tiga sheck sheck, valo valo valo valo valo, one two three four five'.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">22:09</span>
                </div>
                <div class="content">
                    <p>אז זאת הגרסה האמריקאית של זה? לא, לא. זאת גרסה אמריקאית. כי אם חשבתם שבארץ יש לשיר הזה הרבה גרסאות, זה כלום לעומת מספר הגרסאות שיש לו בצפון אמריקה. כי אמריקה זה מקום גדול, ואם בארץ נוצרו גרסאות שונות בין נס ציונה לבין רחובות, באמריקה המרחקים גדולים יותר. לכל אורך ורוחב ארצות הברית וקנדה ילדים שרים את זה, אבל יש המון המון המון המון גרסאות של השיר. וכמו בארץ כל אחד בטוח שהגרסה שלו היא לא רק הנכונה אלא היחידה, ואנשים מופתעים לשמוע שאנשים במקומות אחרים שרים דברים אחרים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">22:45</span>
                </div>
                <div class="content">
                    <p>אני הגעתי כאן למצב של קונספירטור. זאת אומרת, לצייר מפות ולחבר ביניהם בחוטים אדומים כדי לנסות לראות מה קשור למה ואיזה אזור גאוגרפי קשור לאיזו גרסה, מה יותר נפוץ. יש המון דברים שאפשר לעשות. זה קצת הדרך לטירוף. למשל, ככל שאתם מצפינים לכיוון קנדה, יש יותר סיכוי שתיפגשו בזה.</p>
                </div>
            </article>
            
            <article class="paragraph speaker-ילדים קנדים">
                <div class="paragraph-meta">
                    <span class="speaker-name">ילדים קנדים</span>
                    <span class="timestamp">23:07</span>
                </div>
                <div class="content">
                    <p>Tiga tiga cracker jacker, es tiga tiga, baloney baloney with cheese and macaroni so 1 2 3 4 5!</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">23:16</span>
                </div>
                <div class="content">
                    <p>כלומר גרסה שמדברת על בלוני, בלוני, צ'יז אנד מקרוני. באזורים אחרים באונטריו בקנדה, אתם תשמעו אותם אומרים במקום 'ואלו ואלו', תשמעו אותם אומרים 'Below, below, the toilet overflow'. כלומר השירותים עולים על גדותיהם. או 'Follow, follow, stick your head in jello'. כלומר תתקע את הראש בתוך ג'לי. כמעט תמיד זה מתחיל בסטלה אלה אולה, אבל אחר כך יש כל מיני מילים מצחיקות.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">23:46</span>
                </div>
                <div class="content">
                    <p>כלומר זה לא שהייתה משמעות ומשם אנשים הגיעו לג'יבריש, אלא להפך. הג'יבריש בא קודם ואז נוספו לזה כל מיני מילים כמו שבעברית נוסף 'אבא שלך קופיקו'. והמילים האלה שונות ממקום למקום. כלומר סטלה אלה אולה היא האב הקדמון של כל השירים המאוד מאוד שונים האלה. כמעט בכל מקום זה מתחיל בסטלה אלה אולה. כמעט. כי יש מקומות שלא שרים על סטלה אלה. בעיקר באזור החוף המזרחי של ארצות הברית, ניו יורק, ניו ג'רזי, מסצ'וסטס - המקום ההוא, לא משנה. כי שם הם שרים על ברווז. זה שיר שאומר 'Quacka dilly duck goes quack quack quack'. ויש לו גם לזה יש הרבה גרסאות כמובן.</p>
                </div>
            </article>
            
            <article class="paragraph speaker-ילדים (ארה"ב)">
                <div class="paragraph-meta">
                    <span class="speaker-name">ילדים (ארה"ב)</span>
                    <span class="timestamp">24:38</span>
                </div>
                <div class="content">
                    <p>Quacka dilly oso, quack quack quack, senorita, rita rita rita, valor valor valor valor valor.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">24:47</span>
                </div>
                <div class="content">
                    <p>כלומר השיר הזה שתמיד חשבתי שהוא על צפרדע שעושה קווא קווא הוא בכלל על ברווז שעושה קווא קווא. וכמובן גם לזה יש עוד כל מיני גרסאות כמו זה.</p>
                </div>
            </article>
            
            <article class="paragraph speaker-ילדים (ארה"ב)">
                <div class="paragraph-meta">
                    <span class="speaker-name">ילדים (ארה"ב)</span>
                    <span class="timestamp">25:05</span>
                </div>
                <div class="content">
                    <p>Quacka dilly oso, quack quack quack, senorita, mama's like a pizza, give it to your teacher, valor valor, I'll take you out the door, say 1 2 3 4 5 6!</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">25:19</span>
                </div>
                <div class="content">
                    <p>סניוריטה, אמא שלך מריחה כמו פיצה. וקודם כל מה מעליב בזה? מה רע בפיצה? בכל אופן, אין שום קשר ישיר בין 'אמא שלך מריחה כמו פיצה' לבין 'אבא שלך קופיקו'. אלה שני דברים שילדים במקומות מאוד שונים של העולם שרים, אבל זה פשוט כנראה דבר אוניברסלי אצל ילדים להוסיף בדיחות 'אמא שלך' לשירים. בכל מקום בעולם עושים את זה מתברר. המדהים הוא שבין כל הגרסאות האלה בכל מיני מקומות בעולם, לחלק מהם אין מילים משותפות בכלל. כלומר גרסה במערב קנדה של סטלה אלה אולה והגרסה ששרים במודיעין של הקווא קווא של הדוסים, אין להם אף מילה משותפת. אבל המנגינה היא בדיוק אותו דבר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">26:02</span>
                </div>
                <div class="content">
                    <p>איכשהו המנגינה שורדת. אולי זה אומר שאנשים פשוט זוכרים מנגינות יותר משהם זוכרים מילים. בכל מקרה, בחזרה לברווז. לגרסה עם הברווז יש שתי מיני גרסאות עיקריות. אחת מהן היא 'Quacka dilly oso' והשנייה היא 'Quacka dilly oma-i'. וכאן זה פתאום מתחיל להישמע דומה. כי 'Quacka dilly oma-i' יכול בהחלט להישמע כמו 'קווא קווא דה לה אומה'. זה דומה. כלומר יכול להיות ש'Quacka dilly oma-i' הוא בעצם האבא של קווא קווא דה לה אומה. ואם זה המצב, אז יכול להיות שהוא יכול לתת לנו את התשובה לשאלה של מי זאת דסימטריקו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">26:56</span>
                </div>
                <div class="content">
                    <p>השורה השנייה בגרסה של 'Quacka dilly oma-i' היא: 'Dancing Katrina, trico trico track'. כלומר, יכול להיות ש'דסימטריקו' היא בכלל 'Dancing Katrina', קטרינה הרוקדת. כאילו שלא היו לנו מספיק בעיות גם ככה. וגם זה לא האפשרות היחידה, משום שבגרמניה גם שם יש גרסה של השיר הזה. כמובן יכול להיות שיש הרבה, אבל אני יודע רק על אחת מהן, שהולכת: 'Aquacka dela oma, quack quack quack, Czechoslovakia, trico track'. ו'צ'כוסלובקיה' בגרמנית זה שום דבר, זאת מילת ג'יבריש מוחלטת. כך שזה לא עזר לנו בשום צורה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">27:51</span>
                </div>
                <div class="content">
                    <p>אז מה למדנו מכל העסק הזה? אנחנו לא יכולים לדעת בוודאות מאיפה הגיע קווא קווא דה לה אומה ומה הסיפור שלה. בין השאר בגלל שאין לי מספיק מקורות. בעיקר אין לי מספיק כאלה שהם לא מדברים עברית או אנגלית. אני יודע שיש גרסאות כאלה גם במדינות אחרות, אבל אני פשוט לא הכרתי מהם מספיק. אבל ממה שאני יודע, מבין הגרסאות שאנחנו מכירים, נראה שהסיפור הכי סביר הוא זה: סטלה אלה אולה הייתה קודם. היא הפכה איכשהו לקוואקה דילי, שהתפצל לשניים: קוואקה דילי אוסו וקוואקה דילי אומיי. קוואקה דילי אומיי עלה לארץ, אולי דרך גרמניה, והפך לקווא קווא דה לה אומה, שאחר כך הוסיף לעצמה קופיקו ובהמשך הפך לקווא קווא של הדוסים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">28:46</span>
                </div>
                <div class="content">
                    <p>האם הסיפור הזה הוא נכון? אני לא בטוח, אני לא יכול לדעת את זה בוודאות עד שלא יהיה יותר מידע. אז אם יש לכם עוד מידע שאין לי, אם אתם מכירים עוד גרסאות של קווא קווא דה לה אומה מכל מיני מקומות בעולם שלא הזכרתי, אז תכתבו לנו בתגובות באתר או בעמוד הפייסבוק 'דורון פישלר נגד העולם'. אני אשמח לשמוע ואולי נעשה המשך לתחקיר הזה, אולי סוף סוף נמצא מאיפה לעזאזל דסימטריקו מגיעה. בינתיים, זאת התשובה הכי טובה שיש לי לתת.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">29:23</span>
                </div>
                <div class="content">
                    <p>בפרק הבא נחקור את השאלה: מי גנב את העוגיות שבמטבח? בקופסה! במטבח! אצלנו תמיד אמרו בקופסה! אני נמצא במטבח! לא לא, אני לא יודע מי גנב, לא לא, זה בקופסה! בקופסה!</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">29:45</span>
                </div>
                <div class="content">
                    <p>שלום, אני רן לוי ואני מזמין אתכם להאזין לפודקאסט חדש בהגשתי בשם 'לעומק הרפואה', שירות הציבור של חברת סאנופי. פודקאסט שעוסק במחלות ובעיות רפואיות מרתקות ולא מוכרות. הנה קטע קצר מתוך הפרק על סרטן העור - קרצינומה של תאי הקשקש.</p>
                </div>
            </article>
            
            <article class="paragraph speaker-קריין (סאנופי)">
                <div class="paragraph-meta">
                    <span class="speaker-name">קריין (סאנופי)</span>
                    <span class="timestamp">30:04</span>
                </div>
                <div class="content">
                    <p>משפחה זו של התרופות נכנסת למשפחה של טרגטד תרפיס, אותם טיפולים מכווני מטרה והתרופות הללו מכוונות למסלול שנקרא מסלול הקיפוד, Hedgehog pathway. מסלול הקיפוד הוא שמו של מנגנון שמשחק תפקיד חשוב בתאים בעיקר בזמן ההתפתחות של עובר. סדרה של אותות שעוברים בין תאים בגוף המתפתח ועוזרים לתאים להתמיין כל אחד לאיבר שהוא עתיד להיות חלק ממנו בעתיד.</p>
                </div>
            </article>
            
            <article class="paragraph speaker-קריין (סאנופי)">
                <div class="paragraph-meta">
                    <span class="speaker-name">קריין (סאנופי)</span>
                    <span class="timestamp">30:31</span>
                </div>
                <div class="content">
                    <p>לתרופות המכוונות להתערבות במסלול הקיפוד אין הרבה תופעות לוואי, אבל פה ושם יש להן השפעה על חיי המטופלים כמו למשל הפרעה מסוימת בחוש הטעם. שיבוש חוש הטעם קשה למרבית האנשים ורוב האנשים לא יכולים לסבול אותו לאורך זמן. חלק גדול מהמטופלים אחרי ארבעה, חמישה, שישה חודשים רוצים הפסקה מטיפול בגלל הפגיעה הזו בחוש הטעם, שלנו נשמעת כזה פינוק אבל מסתבר שזה בכלל לא. טעם הוא כנראה דבר מאוד מאוד חשוב.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">31:07</span>
                </div>
                <div class="content">
                    <p>חפשו את 'לעומק הרפואה' בכל אפליקציות הפודקאסטים, באפליקציה של רשת עושים היסטוריה וגם בדף הבית שלנו, ranlevi.com.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">31:25</span>
                </div>
                <div class="content">
                    <p>פסטיבל הילדים היה המופע הקלאסי של חנוכה. זה המקום שבו באמת מיטב אמני ישראל מגיעים ושרים שירים ואז מחלקים פרסים. מצביעים לזה, ומקום ראשון, מקום שני, מקום שלישי. ולזכות בפסטיבל הילדים זה אם לא להכניס אותך לנצח, אז לפחות זה נותן לך להיות להיט.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">31:51</span>
                </div>
                <div class="content">
                    <p>ב-1970 בפסטיבל הראשון רבקה מיכאלי הייתה במקום השני עם השיר 'לצבי יש בעיה', הבעיה של הצבי זה שהוא לא יכול לחבוש כובע - אמרנו, בעיות מהחיים כל העסק הזה. שנה אחת מאוחר יותר יפה ירקוני הייתה מקום ראשון, רבקה זוהר מקום שני. אחר כך עדנה לב. באיזשהו שלב צביקה פיק עם השיר 'הסבון בכה מאוד'. אנחנו מדברים פה על שירה איכותית, אנשים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">32:18</span>
                </div>
                <div class="content">
                    <p>בכל אופן איכשהו היום אין את הפסטיבל, יש את הפסטיגל. הפסטיגל היה החיקוי הזול של הפסטיבל. פסטיגל הראשון ב-1981, זה לא היה השם המלא שלו, השם המלא שלו היה 'פסטיבל חיפה לשירי ילדים' משום שהוא נערך בחיפה. הרעיון היה כדי לא להתחרות עם פסטיבל הילדים שהיה הלהיט הגדול ונערך במרכז, אז עשו את זה בחיפה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">32:48</span>
                </div>
                <div class="content">
                    <p>הסמל של הפסטיגל היה מין בובה מכוערת להדהים של מין יצור שאמור להיות מלאך, אני חושב, ציור ממש ממש מכוער. בכל אופן, כנראה הסיבה לזה שהכניסו את המילה 'גל' זה בגלל שזה היה בעניין של מים, בגלל שחיפה זו עיר נמל אז יש לנו את המלאך ואנחנו נקרא לזה הפסטיגל כי אין מילה כזאת.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">33:09</span>
                </div>
                <div class="content">
                    <p>בכל אופן במשך כמה זמן הם רצו באמת במקביל כשאחד היה בחיפה ואחר כך הם הגיעו גם לתל אביב. בסופו של דבר הפסטיבל הפסיק והפסטיגל המשיך אבל עדיין באותו פורמט, זאת אומרת זאת תחרות של שירים. היה איזשהו קטעי קישור ביניהם אבל בגדול זו הייתה תחרות ובסוף הכריזו על המנצחים. עד שבסופו של דבר בשנות האלפיים ויתרו גם על זה כי זה היה מיותר לחלוטין וכולם הולכים לפסטיגל לא בשביל התחרות ולראות מי ינצח אלא בשביל לראות סלבריטאים שרים את 'שיר הסלפי' וכאלה דברים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">33:53</span>
                </div>
                <div class="content">
                    <p>זאת הייתה התשובה. אני רוצה להגיד תודה לכל האנשים שעזרו לי בתחקיר המוזר הזה עם כל מיני גרסאות ומידע על קווא קווא דה לה אומה: שנפלד, דובי, נתנאל, גילי, רותם, גליה, ארז, ניקי, עומרי, יוספי, שי, דני ועוד הרבה אחרים שאני לא יכול להזכיר את כולם. תודה, אתם יודעים מי אתם.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">34:16</span>
                </div>
                <div class="content">
                    <p>את כל הפרקים של הפודקאסט אתם יכולים למצוא באפליקציה של רשת עושים היסטוריה באנדרואיד או בכל אפליקציית פודקאסטים אחרת או באתר שלנו ranlevi.com/theanswer. עדכונים על פרקים חדשים ועל הרצאות שלי בעמוד הפייסבוק 'דורון פישלר נגד העולם'.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">34:31</span>
                </div>
                <div class="content">
                    <p>דור קומט נסע לפריז. הוא היה המפיק ועורך הפודקאסט הזה מהפרק הראשון, אבל לצערי הרב נפרדנו ממנו. תודה דור. גיא בינון מפיק ועורך הפרק הזה. אביב שם טוב תמיכה מורלית וייעוץ, רן לוי העורך הראשי, דני תימור המנהל העסקי. אני דורון פישלר והזיימלך שלי נקרא. להתראות.</p>
                </div>
            </article>
            
            <article class="paragraph speaker-דור קומט">
                <div class="paragraph-meta">
                    <span class="speaker-name">דור קומט</span>
                    <span class="timestamp">35:02</span>
                </div>
                <div class="content">
                    <p>היי, כאן דור קומט, עורך ובמאי סאונד. היום אין פספוסים, כמה מילים ברשותכם. לא לא לא, אין סיכוי. מה, מילות פרידה? מוזיקה עצובה? רציתי לסיים בכל תרועה, סצנת סיום של סרט קאלט, משהו מוגזם!</p>
                </div>
            </article>
            
            <article class="paragraph speaker-דור קומט">
                <div class="paragraph-meta">
                    <span class="speaker-name">דור קומט</span>
                    <span class="timestamp">35:23</span>
                </div>
                <div class="content">
                    <p>אולרייט, אז היפו פיה שלנו, מה עוד אני צריך בשביל הסצנה הזאת? אוקיי, אני יוצא מלימוזינה. הגזמות חולות, עשרות יונים לבנות מתעופפות להן ברקע. אולי זיקוקים, קהל מריע, סלמים פלאשים!</p>
                </div>
            </article>
            
            <article class="paragraph speaker-גרכט">
                <div class="paragraph-meta">
                    <span class="speaker-name">גרכט</span>
                    <span class="timestamp">35:49</span>
                </div>
                <div class="content">
                    <p>דור, תהיה רציונלי. אין בזה שום היגיון.</p>
                </div>
            </article>
            
            <article class="paragraph speaker-דור קומט">
                <div class="paragraph-meta">
                    <span class="speaker-name">דור קומט</span>
                    <span class="timestamp">35:53</span>
                </div>
                <div class="content">
                    <p>גרכט? מה אתה עושה פה?</p>
                </div>
            </article>
            
            <article class="paragraph speaker-גרכט">
                <div class="paragraph-meta">
                    <span class="speaker-name">גרכט</span>
                    <span class="timestamp">35:54</span>
                </div>
                <div class="content">
                    <p>הגיעה השעה שלי לצאת לדרך חדשה.</p>
                </div>
            </article>
            
            <article class="paragraph speaker-דור קומט">
                <div class="paragraph-meta">
                    <span class="speaker-name">דור קומט</span>
                    <span class="timestamp">35:56</span>
                </div>
                <div class="content">
                    <p>אשכרה, איזה קטע. אז איך אתה מרגיש?</p>
                </div>
            </article>
            
            <article class="paragraph speaker-גרכט">
                <div class="paragraph-meta">
                    <span class="speaker-name">גרכט</span>
                    <span class="timestamp">35:59</span>
                </div>
                <div class="content">
                    <p>ובכן, אני אתגעגע לקפטן הזה ללא ספק. אבל הגיע הזמן. מקווה שהוא לא יתעצבן עלי שאני גונב לו את החללית, אבל רבאק, מי משאיר מפתחות בארון חשמל שליד הדלת? בכל אופן, אני ממריא מפה עכשיו. צריך טרמפ?</p>
                </div>
            </article>
            
            <article class="paragraph speaker-דור קומט">
                <div class="paragraph-meta">
                    <span class="speaker-name">דור קומט</span>
                    <span class="timestamp">36:14</span>
                </div>
                <div class="content">
                    <p>בדוק! קדימה, קפוץ פנימה. חגורה לא לשכוח. אי שלום, רמת גן!</p>
                </div>
            </article>
            
            <article class="paragraph speaker-קריין (רשת עושים היסטוריה)">
                <div class="paragraph-meta">
                    <span class="speaker-name">קריין (רשת עושים היסטוריה)</span>
                    <span class="timestamp">36:31</span>
                </div>
                <div class="content">
                    <p>לפודקאסטים נוספים ולהצטרפות לרשימת התפוצה של התוכנית בקרו בדף הבית של רשת עושים היסטוריה בכתובת ranlevi.com. או הורידו את אפליקציית רשת עושים היסטוריה שבחנות האפליקציות של אנדרואיד.</p>
                </div>
            </article>
            
        </div>
        
    
        
    
        
    
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>