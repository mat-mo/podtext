<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>[התשובה] מה הסיפור עם משולש ברמודה? - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>[התשובה] מה הסיפור עם משולש ברמודה?</h1>
        <div class="meta-row">
            <span class="meta-date">פורסם ב: 2 בדצמבר 2019</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="transcript-container" id="transcript">
        
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל מין 'רגע, אבל אם הוא עשה ככה...' תקשיבו לזה. יש עשרה חדרים, בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן ואז חוזר לישון. אם הוא מתעורר ומגלה שאין לו דלת בחדר, כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזו דלת כל אחד מהם פירק. השאלה היא: בסוף הלילה הזה, מה המספר המקסימלי של דלתות שיכולות להיות במחסן?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:13</span>
                </div>
                <div class="content">
                    <p>אם בשלב הזה אתם עצרתם רגע, או עשיתם פאוז, או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר או לעצום עיניים ולהתרכז ממש - יופי, כי זה אומר שהפרסומת הזאת נועדה לכם. כי חידות כאלה שהן חצי משחק וחצי כאב ראש זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא.</p>
                </div>
            </article>
            
            <article class="paragraph speaker-קריין">
                <div class="paragraph-meta">
                    <span class="speaker-name">קריין</span>
                    <span class="timestamp">01:41</span>
                </div>
                <div class="content">
                    <p>במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שמתחרות באולימפיאדות הבינלאומיות בכימיה, פיזיקה, מתמטיקה, ביולוגיה, מדעי המחשב, סייבר ובבינה מלאכותית. אליהן יכולים להתמיין תלמידות ותלמידים מכיתות ט' עד יא'. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזו נגמרת? פשוט נכנסים לרשת, מחפשים 'נבחרות ישראל במדעים', בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקי בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:32</span>
                </div>
                <div class="content">
                    <p>אנונימי שלח לי את השאלה: 'האם נכון שרן לוי הוא רובוט?'. גם לי היו חשדות בעניין, אז בבקשה רן, מה אתה אומר על השאלה הזאת?</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">02:45</span>
                </div>
                <div class="content">
                    <p>החוק הראשון של הרובוטיקה אומר ש... סתם. אני לא שומע הכחשה. תראה, אני לא יכול לאשר או להכחיש, אבל אילו הייתי רובוט, איזה אינטרס יש לי לספר לך את זה?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">03:10</span>
                </div>
                <div class="content">
                    <p>אוקיי. תגיד, אתה ראית את 'לשבור את הקרח'?</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">03:14</span>
                </div>
                <div class="content">
                    <p>כן.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">03:15</span>
                </div>
                <div class="content">
                    <p>בקטע של 'את רוצה לבנות איש שלג', בכית?</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">03:18</span>
                </div>
                <div class="content">
                    <p>לא.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">03:20</span>
                </div>
                <div class="content">
                    <p>זהו נהפוך הוא, הוא רובוט. אוקיי. זאת 'התשובה', אנחנו תכף מתחילים.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">03:27</span>
                </div>
                <div class="content">
                    <p>שלום, כאן רן לוי, ואני מזמין אתכם להאזין לפודקאסט חדש בשם 'עושים את המוות', המוגש בחסות חברת עלי שלכת. בית לוויות מודרני העוסק בקבורה אזרחית, שריפת גופה ושירותי לוויה נוספים. אלון נטיב, מייסד החברה ומגיש הפודקאסט, צולל יחד עם שלל מומחים ומרואיינים לעומקם של נושאים מרתקים ושנויים במחלוקת בשיח הישראלי, כמו למשל דת וקבורה, שריפת גופות, המתות חסד ופסיכולוגיה של אבלות. חפשו את 'עושים את המוות' בכל אפליקציות הפודקאסטים, באפליקציה של 'עושים היסטוריה' ובדף הבית שלה, RanLevi.com.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">04:13</span>
                </div>
                <div class="content">
                    <p>היי, אני דורון פישלר וזאת התשובה. איתן עם ת' שלח לי את השאלה: 'היי דורון, יהיה ממש מגניב אם תעשה פרק על משולש ברמודה?' עם סימן שאלה בסוף. אז אני חושב שהתשובה היא כן. בואו נבדוק. האמת שקיבלתי עוד שאלות על משולש ברמודה. איציק ותום והנעלם ורז פקד גרכט, כולם שאלו בגדול מה הקטע עם משולש ברמודה, ורועי ואיתן ושלו שאלו אם אני אשחה במשולש ברמודה האם אני איעלם. זה נושא מעניין, משולש ברמודה זה נושא מעניין, אבל אם שאלתם את השאלה הזאת, זה כנראה לא מעניין מהסיבות שאתם חושבים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">05:05</span>
                </div>
                <div class="content">
                    <p>ברמודה היא קבוצת איים באוקיינוס האטלנטי שמפורסמת בעיקר בשני דברים: מכנסיים ומשולש. לא הרבה אנשים יודעים הרבה על ברמודה חוץ מעניין המשולש והמכנסיים. ועל המכנסיים אף אחד לא שואל. אף אחד לא אומר לי 'אולי תקדיש פרק למכנסי ברמודה'. אולי בגלל שזה לא דבר כל כך מסתורי. אנשים מתעניינים רק במשולש. משולש ברמודה, אני זוכר את זה מהילדות מפינות 'מוזר ומעניין' והסיפורים המוזרים ביותר בעולם, דברים כאלה. אבל האמת קצת הפתיע אותי לגלות שזה עדיין דבר שאנשים עדיין מדברים על זה. חשבתי שהדיבור על תופעות מוזרות כבר עבר לעניינים אחרים, אבל מתברר שכן, יש עדיין המון סרטוני יוטיוב על מסתורי משולש ברמודה ופעם בכמה זמן יש כותרות באתרים שאומרות 'האם נמצא פתרון לתעלומת משולש ברמודה? מדען אוסטרלי טוען שהוא מצא פתרון לתעלומה שמעסירה את העולם כבר מאות שנים'. מתברר שזה קורה עדיין כל הזמן.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">06:01</span>
                </div>
                <div class="content">
                    <p>עכשיו, כל הסרטונים והתיעודים על משולש ברמודה מתחילים פחות או יותר באותה צורה, אז גם אני צריך להתחיל ככה. אז: היו אלה אחר צהריים סגריריים ב-5 בדצמבר 1945, כשקבוצה של חמישה מפציצים אמריקאים מדגם אוונג'ר יצאה למשימת אימון שגרתית מבסיס הצי האמריקני בפורט לודרדייל בפלורידה. לפי דיווחים בקשר שנקלטו במגדל הפיקוח, נראה שהאימון התחיל כמתוכנן. שעתיים לאחר מכן התקבלה בקשר הודעה ממפקד האימון שנשמע מבוהל, טען שהמצפנים שלו לא עובדים ושהוא לא יודע איפה הוא נמצא. טייס אחר ששוחח איתו בקשר ניסה לכוון אותו חזרה לפלורידה, אבל הוא נשמע מבולבל וטען שהוא רואה אי במקום שבו לא היה אמור להימצא אי. במשך כמה שעות הוא ניסה בעזרת הקשר המקוטע לנסות לברר איפה הוא נמצא ואיך לחזור, אבל מזג האוויר השתנה, סערה פרצה ותנאי הקשר הפכו לגרועים יותר ויותר. רק קרעי משפטים שהטייסים החליפו זה עם זה עוד נשמעו. בשעה 18:20 נשמע בקשר קולו של המפקד אומר: 'היצמדו, אנחנו נצטרך לנטוש, אלא אם כן נאתר יבשה. כשאחד מאיתנו יורד מתחת לעשרה גלונים דלק, כולנו יורדים יחד'. זו הייתה ההודעה האחרונה שנשמעה מטיסה 19. טיסה 19 לא חזרה. אף אחד מחמשת המטוסים לא שב לבסיס ולא נראה עוד. יצאו כמובן משלחות חיפוש כדי לנסות לגלות מה קרה להם ואולי לחלץ אותם, אבל דבר לא נמצא. לא מטוס ולא שברי מטוס. הטרגדיה התעצמה כשאחד ממטוסי החילוץ שיצא לחפש את טיסה 19 התפוצץ ו-13 אנשי צוות שהיו עליו נהרגו. טיסה 19 כולה נעלמה כאילו בלעה אותה אוקיינוס. המקרה הזה הוא רק אחד מבין עשרות מקרים של התרסקויות מטוסים, טביעות ספינות והיעלמויות מסתוריות שהתרחשו כולם באותו אזור, החלק של האוקיינוס האטלנטי הידוע בכינויו משולש ברמודה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">08:31</span>
                </div>
                <div class="content">
                    <p>המדע עדיין לא מצא הסבר לאותו כוח מסתורי ונעלם החבוי... לא, זה לא מספיק דרמטי. צריך עוד יותר. אפשר להגביר את הדרמטיות? המדע עדיין לא מצא הסבר לאותו כוח מסתורי ונעלם החבוי מתחת לגלי האוקיינוס האטלנטי. זה מספיק דרמטי? אוקיי. ככה עושים את זה. כל סיפור על משולש ברמודה מתחיל ככה. אבל בואו נדבר על זה שנייה ברצינות. ההיעלמות של טיסה 19 והתאונה של טיסת החילוץ שיצאה לחפש אותם זה כמובן מקרה טרגי וזה מקרה שקרה. אבל כשלעצמו הוא לא מקרה סופר מסתורי. כי בגדול מה שקרה שם היה די ברור. המפקד של הטיסה איבד את הדרך. כנראה הייתה לו איזו תקלה במכשירי הניווט. במקום לפנות ליבשה הוא הפנה אותם אל תוך האוקיינוס, ועד שהם גילו את הטעות ופנו לכיוון הנכון, פשוט לא נשאר להם מספיק דלק לחזור הביתה והם התרסקו בים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">09:36</span>
                </div>
                <div class="content">
                    <p>ולמה שום חלק מהמטוסים לא נמצא? אממ, טוב, האוקיינוס הוא גדול, ומאוד קשה למצוא שרידים כשאין לכם מושג איפה לחפש. כי גם הטייסים עצמם לא ידעו איפה הם נמצאים. והייתה סערה והם היו באזור של זרם הגולף שיכול לקחת דברים מאוד מהר ממקום למקום. אז ההיעלמות הזאת היא בהחלט טרגית ובהחלט לא לגמרי ברורה, יש פרטים בנושא הזה שלא ידועים וכנראה אף פעם לא יהיו ידועים, אבל זה לא מסתורין שמחייב חייזרים או שדות מגנטיים מוזרים כדי להסביר אותו. וכן, אני יודע שהם נחטפו על ידי חייזרים זה הסבר יותר מעניין מ'נגמר להם הדלק', אבל זה מה שקרה. וכשהאירוע הזה קרה ב-1945, היו כותרות על זה בעיתון, אנשים כתבו על זה, אנשים דיברו על זה, אבל אף אחד לא דיבר על משולשים. אף אחד לא הזכיר אז את משולש ברמודה. זה כי עוד לא המציאו אז את משולש ברמודה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">10:33</span>
                </div>
                <div class="content">
                    <p>משולש ברמודה אולי נשמע כמו משהו עתיק, כמו איזה אגדה שכל פעם שדור לדור נלחשת, זה לא. המושג 'משולש ברמודה' הומצא ב-1964. ולאיש שהמציא אותו קוראים וינסנט גאדיס. הוא הזכיר את המושג הזה בפעם הראשונה במאמר שהוא כתב במגזין שנקרא 'ארגוסי'. 'ארגוסי' היה מגזין פאלפ, כלומר מגזין מסוג של לא ממש קיים היום, זה סוג של מגזין לגברים, אבל במקום תמונה של דוגמנית בבגד ים על העטיפה, אז הייתה שם בדרך כלל תמונה של גבר שרירי באיזו הרפתקה. צוללן נאבק בקרוקודיל, או בן אדם בחליפת עסקים באמצע צניחה חופשית, או קאובוי באמצע רודיאו. כלומר זה מין המגזין לגברים שהם ג'יימס בונד. והוא פרסם באופן קבוע כל מיני סיפורי הרפתקאות אמיתיים יותר או פחות, דגש על פחות. כל מיני סיפורים על עב"מים ועל איך להתעשר ממכירת זהב שתמצאו בתוך ספינות טרופות באוקיינוס השקט. בקיצור, הוא אף פעם לא היה המגזין הכי אמין בעולם.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">11:47</span>
                </div>
                <div class="content">
                    <p>בגיליון אוגוסט 1964, תמונת השער הייתה של גולגולת בתוך משולש אדום. ומעליה הכותרת: 'משולש ברמודה הקטלני'. זו הפעם הראשונה שהופיע המושג משולש ברמודה. ומתחת לזה: 'מי יהיה הקורבן הבא שלו? עב"מים, צלחות מעופפות, תופעות טבעיות? מה ההסבר לאזור הקטלני שבו נעלמו כבר צוללת, עשר ספינות ו-12 מטוסים?' ובמאמר שכל הגולגולת הזאת התייחסה אליו, הוא דיבר על טיסה 19, כן, וגם על עוד מקרים של היעלמויות וטביעות שקרו באותו אזור. גאדיס חיבר את המקרים האלה וגילה שכולם קרו באזור שהוא קרא משולש ברמודה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">12:41</span>
                </div>
                <div class="content">
                    <p>טיסה 19 היא אולי לא כל כך מקרה מסתורי בפני עצמה, אבל כשכל כך הרבה מקרים מוזרים אחרים קורים באותו אזור, זה כבר לא יכול להיות מקרי, נכון? אין ספק שמשהו מוזר קורה באזור הזה. בעקבות ההצלחה של המאמר הזה, המחבר שלו, גאדיס, הרחיב אותו לספר שלם שיצא שנה מאוחר יותר וקוראים לו Invisible Horizons: True Mysteries of the Sea. ושם הוא מרחיב בהרבה את הסיפור של משולש ברמודה. העשר ספינות ו-12 מטוסים שהוא דיבר עליהם במאמר, נו באמת, זה כלום. כאן הוא מדבר כבר על יותר מ-50 מקרים של היעלמויות מסתוריות שהתרחשו במשולש או מסביב למשולש. וזה נראה כמו עדות שקשה להתווכח איתה, רשימה כל כך ארוכה של מקרים של אנשים שטבעו או נעלמו באזור הזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">13:25</span>
                </div>
                <div class="content">
                    <p>אז קודם כל משולש ברמודה, בואו נדבר על איפה זה. גאדיס הוא הראשון שכתב על זה, אז מן הסתם הוא זה שיודע איפה זה. אז בספר הוא מגדיר את האזור הזה ככה. הוא אומר: 'ציירו קו ישר מפלורידה לברמודה, קו נוסף מברמודה לפורטו ריקו וקו שלישי חזרה לפלורידה דרך איי בהאמה. בתוך האזור הבערך משולש הזה, הידוע כמשולש ברמודה, רוב ההיעלמויות התרחשו. אחרות קרו באזורים סמוכים: בצפון ומזרח האוקיינוס האטלנטי, מדרום בקריביים וממערב במפרץ מקסיקו'. אוקיי, אז מה היה לנו פה?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">14:06</span>
                </div>
                <div class="content">
                    <p>קודם כל המשולש עצמו, הצורה שלו לא ממש ברורה. כי הוא אומר לסמן קו מפלורידה לברמודה, אבל פלורידה זה מקום גדול. איפה בפלורידה? איפה שאתם שמים בפלורידה את הקודקוד של המשולש, זה מאוד משנה את הצורה של המשולש ואת השטח שאנחנו מתייחסים אליו. בכל מקרה, אם משרטטים את המשולש בערך לפי ההוראות שלו, מקבלים שטח לא קטן. זה שטח של בערך מיליון קילומטר מרובע או שני מיליון קילומטר משולש. זה הרבה. זה 50 פעם השטח של מדינת ישראל. זה אזור לא קטן בכלל. והגבולות שלו מאוד מעורפלים, כי כן, הוא אמר 'רוב ההיעלמויות קרו במשולש הזה או באזורים סמוכים למשולש', וההגדרה שלו לסמוכים מאוד רחבה, כי הוא כולל את הים הקריבי ומפרץ מקסיקו וצפון האוקיינוס האטלנטי, כלומר בערך חצי מהאוקיינוס נכנס לתוך ההגדרה שלו של משולש ברמודה. אז כבר העובדה שהרבה דברים קרו בשטח הזה היא קצת פחות מפתיעה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">15:08</span>
                </div>
                <div class="content">
                    <p>עכשיו, בעקבות המאמר והספר הזה, הנושא של משולש ברמודה תפס. אנשים התחילו להתעניין בנושא. כשכבר באותה שנה, ב-1965, התרסק עוד מטוס של הצי האמריקאי באזור שכלול במשולש, אז זה כבר היה 'וואו, המשולש תבע קורבן נוסף. מה קורה פה?'. ב-1976 כשספינה טבעה מזרחית לברמודה, שזה לא באמת בתוך המשולש אבל זה קרוב, אז גם עיתונים רציניים כתבו כותרות כמו 'ספינה נוספת טבעה במשולש ברמודה'. המושג הפך למאוד נפוץ, כולם כבר הכירו אותו. היום זה כבר ביטוי בשפה. משולש ברמודה זה מקום שדברים נעלמים בו. כלומר, כידוע, קיים בכל מכונת כביסה משולש ברמודה של גרביים, נכון? המקום הזה שכולם נעלמים בהם ואי אפשר למצוא את הבני זוג שלהם? אז זה זה. כולם מכירים את משולש ברמודה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">15:57</span>
                </div>
                <div class="content">
                    <p>ולאורך הזמן התפרסמו גם הרבה הסברים לעניין הזה. אתם יכולים למצוא המון ניסיונות להסבר למסתורין של משולש ברמודה. כמו למשל, כרגיל, חייזרים. חייזרים מסבירים הכל. כל פעם שיש משהו בלתי מוסבר, אומרים חייזרים. מי מעלים ספינות בברמודה? חייזרים. מי רצח את ארלוזורוב? חייזרים. מי גנב את העוגיות שבמטבח? חייזרים. זה פתרון להכל. למה חייזרים לוקחים אנשים בספינות ומטוסים ולמה הם עושים את זה דווקא במשולש ברמודה ולא במקומות אחרים? לא יודע, תאשימו את החייזרים. יש גם את התיאוריה שיש תופעה מגנטית כלשהי במשולש. איזו תופעה מגנטית? תופעה, והיא מגנטית. אז אולי זה מה שגורם לדברים להיעלם.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">16:50</span>
                </div>
                <div class="content">
                    <p>ישנם הסברים יותר מדעיים, כמו גלי ענק. זוהי התופעה שבה באמצע ים שקט יחסית נוצר פתאום גל בודד בגובה מטורף. גל בגובה של 30 מטר. וספינות לא בנויות להתמודד עם גלים בגובה של 30 מטר. זו תופעה נדירה אבל היא באמת קיימת, אבל תכלס היא לא קיימת במשולש ברמודה יותר מבמקומות אחרים, כך שגם זה לא מסביר שום דבר. לעיתים קרובות כשמדברים על כל מיני תופעות ימיות או תופעות של מזג אוויר, אז זה מתפרסם תחת הכותרת 'האם נמצא פתרון לתעלומת משולש ברמודה?'. והתשובה היא לא, כי זה לא היה קשור למשולש ברמודה. זה אנשים חקרו כל מיני תופעות של מזג אוויר, זה לא באמת פותר שום דבר, אבל זאת כותרת שתמשוך יותר קוראים מ'בואו תשמעו איזה תיאוריה מעניינת על מזג אוויר'.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">17:35</span>
                </div>
                <div class="content">
                    <p>האמת היא שאין שום הסבר טבעי למסתורין הגדול של משולש ברמודה. אין גם שום הסבר על-טבעי למסתורין הגדול של משולש ברמודה. אין שום הסבר למסתורין של משולש ברמודה, כי אין מסתורין. ושיהיה ברור, אני לא מחדש פה כלום, אני לא מביא פה איזה גילוי חדש ומדהים שאף אחד לא ידע קודם, לא. כי כמעט מהרגע שהומצא משולש ברמודה, היו כאלה שבדקו את הקטע כדי לראות אם יש שם משהו. ב-1974, תשע שנים אחרי הספר המקורי על משולש ברמודה, התפרסם ספר תשובה. כתב אותו לארי קושה, שהיה ספרן וטייס, והאנשים כל הזמן שאלו אותו על משולש ברמודה, אז הוא החליט לבדוק. השם של הספר היה 'המסתורין של משולש ברמודה נפתר'.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">18:31</span>
                </div>
                <div class="content">
                    <p>וקושה עשה עבודה מאוד יסודית. הוא פשוט עבר אחד אחד על המקרים שהוזכרו בספר המקורי ובדק במקורות רשמיים וכתב מכתבים לארגונים ולציים כדי לראות מה היה, למה היה, ועד כמה זה באמת מסתורי. זאת הייתה הרבה עבודה, משום שבספר הוזכרו עשרות מקרים. והוא מצא כל מיני דברים עליהם. למשל, בספר הוא הרחיק אחורה אפילו עד קולומבוס. מתברר שביומן של קולומבוס הוא ציין שהוא ראה כוכב נופל בשמיים ובהזדמנות אחרת שהמצפן שלו הפסיק לעבוד. ואלה שני דברים שקרו בדיוק כשהוא עבר במשולש ברמודה. זה נשמע מדהים, רק שקושה בספרו מעיר שמה זאת אומרת שזה קרה בדיוק כשהוא עבר שם? זה אזור ענק. קולומבוס היה שם במשך חודשים. הרבה דברים קרו במשך החודשים האלה וכן, במשך הזמן הזה בין השאר הוא ראה כוכב נופל והייתה לו בעיה במצפן. זה לא כזה מדהים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">19:38</span>
                </div>
                <div class="content">
                    <p>הספר המקורי מזכיר גם את המקרה של מרי סלסט. ומרי סלסט זה אשכרה דבר מסתורי, כן? זה סיפור די מפורסם ומאוד מעניין על ספינה שבאמת לא ברור מה קרה לה. היא לא נעלמה, האנשים שעליה נעלמו. אני אדבר על זה קצת יותר מאוחר. בכל אופן, באמת סיפור מסתורי, אני באמת לא יודע מה קרה למרי סלסט. דבר אחד שאני כן יודע זה שזה לא קרה במשולש ברמודה. כי היא נמצאה ליד האיים האזוריים, שזה יותר מ-4,000 קילומטר מברמודה. זה סמוך למשולש ברמודה כמו שרעננה סמוכה להודו. הוא כתב גם על מקרים שקרו, אבל פשוט לא היו מסתוריים בשום צורה. ספינות ששידרו הודעה על כך שהן בסופה והן טובעות, ואז הן טבעו. זה חבל, אבל זה לא מסתורי. והיו בספר מתברר מקרים שפשוט לא קרו. כמו למשל המקרה של ספינת המשא הנורווגית סטבנגר שב-1931 נעלמה בלי להשאיר עקבות. שזה מתברר דבר שפשוט לא קרה. היו כמה ספינות נורווגיות עם השם סטבנגר ב-1931, אף אחת מהן לא נעלמה, כולן היו פשוט בסדר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">20:53</span>
                </div>
                <div class="content">
                    <p>אז הספר המקורי על משולש ברמודה מתברר כולל מקרים שלא קרו, ומקרים שקרו אבל לא היו מסתוריים, ומקרים שקרו והיו מסתוריים אבל לא היו במשולש ברמודה. והיו גם מקרים שקרו והיו מסתוריים והיו במשולש ברמודה, כמו למשל טיסה 19. ואת טיסה 19 הזכרתי כבר... כלומר כן, היו כמה מקרים בלתי מוסברים שקרו במשולש ברמודה, פשוט לא כל כך הרבה מהם. זה נכון שהיו שם מקרים לא מפוענחים של היעלמויות, אבל לא זאת השאלה. השאלה היא האם ספינות טובעות או נעלמות במשולש ברמודה יותר מאשר במקומות אחרים. והתשובה מתברר היא לא.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">21:44</span>
                </div>
                <div class="content">
                    <p>ספינות טובעות לפעמים, ומטוסים מתרסקים לפעמים, זה קורה. היום כמובן הרבה פחות קורה שהם פשוט נעלמים, כי יש GPS, יש קשר, יש הכל. עדיין, יש מקרים נדירים של דברים מסתוריים שקורים. אתם זוכרים את טיסה 370 של מלזיה איירליינס? ב-2014 הטיסה הזאת פשוט נעלמה וחודשים על חודשים חיפשו שרידים מהמטוס ופשוט לא מצאו כלום. בסופו של דבר כן מצאו כמה שרידים, אבל עד היום לא ברור מה בדיוק קרה שם. והדבר הזה קרה בדיוק בדרום-מזרח אסיה, שזה בדיוק ממש ממש לא קרוב בשום צורה למשולש ברמודה. זה לא קשור. דברים קורים לפעמים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">22:27</span>
                </div>
                <div class="content">
                    <p>אבל אם ספינה טובעת במקום אחר באוקיינוס, אז ספינה טובעה. לעומת זאת כשספינה טובעת במשולש ברמודה, אז 'המשולש טובע קורבן נוסף. מי יהיה הבא בתור?'. זה מקבל תשומת לב בגלל שזה קרה במשולש ברמודה. עכשיו, אני בקלות יכול לקחת רשימה של מקרים של טביעות של ספינות, לקחת מפה, לסמן עליה את המקומות שבהם זה קרה, למצוא איזה שלוש-ארבע שקרו בערך באותו אזור, ואז לסמן מסביבם איזה צורה, ולקרא לזה 'מקבילית סייגון' או 'טרפז מאוריציוס' או 'מחומש טרינידד וטובגו'. ואז להגיד 'איך ייתכן שכל האירועים האלה קרו בתוך המחומש?'. ברור שכולם קרו בתוך המחומש כי אני סימנתי את המחומש מסביב למקום שהם קרו. ואם אני מצרף אז כל מיני דברים שקרו לא במחומש הזה אלא סמוך אליו, כלומר 3,000 קילומטר משם, אז בכלל יהיה מאוד מאוד מסתורי איך כל כך הרבה דברים שונים קורים במחומש טרינידד וטובגו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">23:25</span>
                </div>
                <div class="content">
                    <p>זה נשמע אידיוטי? זה משולש ברמודה. ככה נוצר משולש ברמודה. זה בן אדם שצייר משולש מסביב לכמה אירועים ואז התפלא שכולם קרו בתוך המשולש. אבל נגיד שאתם עדיין לא משוכנעים בגלל ששמעתם הרבה על משולש ברמודה ומי אני שאגיד שבעצם זה לא נכון. עזבו חוקרים ועזבו מדענים ועיתונאים וכל זה, כולם לא מבינים כלום. אם אתם רוצים לדעת באמת האם משהו חריג קורה במשולש ברמודה, יש את מי לשאול. יש קבוצה של בעלי ידע שאם מישהו ידע את האמת על משולש ברמודה, זה הם. ואלה חברות הביטוח.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">24:09</span>
                </div>
                <div class="content">
                    <p>התפקיד של חברת ביטוח זה להעריך סיכונים. כשאני מבטח את עצמי נגד משהו, אני נדרש לשלם לפי הסכנה במה שאני עושה, לפי הסיכוי שמשהו רע באמת יקרה. ככל שיש יותר סיכוי שהחברה תצטרך לשלם לי כי קרה לי משהו, המחיר שאני אשלם יהיה גבוה יותר. אז אם אני נוסע לטיול בקמבודיה שבו אני מתכנן לשכב על החוף ולהשתזף ואני רוצה לבטח את עצמי, אני אצטרך לשלם סכום מסוים. אם אני נוסע לטיול לקמבודיה שבו אני מתכוון לעסוק בטיפוס צוקים ובייס ג'אמפינג ושחייה עם כרישים, אני אצטרך לשלם סכום אחר, גבוה יותר, כי זה יותר מסוכן. ככל שהסיכון יותר גבוה, דמי הביטוח גבוהים יותר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">24:49</span>
                </div>
                <div class="content">
                    <p>וחברות ביטוח זה עסק שמגלגל הרבה מאוד כסף, כך שהערכת סיכונים זה דבר שהם עושים ועושים טוב. עכשיו, לבטח את הספינה שלכם לפני שאתם יוצאים למסע באוקיינוס זה תמיד רעיון טוב ודבר שתמיד אנשים עושים, כי שיט בים תמיד כרוך באיזושהי מידה של סיכון. יש סיכון קטן מאוד אבל קיים שהספינה שלך תטבע וספינה זה לא דבר זול, אז עושים ביטוח. השאלה היא, אם אני עובר בספינה דרך משולש ברמודה, האם אני אצטרך לשלם יותר על הביטוח? והתשובה היא לא.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">25:28</span>
                </div>
                <div class="content">
                    <p>אף חברת ביטוח לא לוקחת סכום יותר גדול על שיט דרך משולש ברמודה מאשר על שיט בכל מקום אחר, כי שיט במשולש ברמודה לא מסוכן יותר משיט בכל מקום אחר. הסיכויים שלך להתהפך, לשקוע, לטבוע, להיעלם או להיחטף על ידי חייזרים בשטח הזה לא יותר גדולים מהסיכויים שזה יקרה לך בכל מקום אחר. וזה ידוע. כי אם זה היה מקום מסוכן, אנשים לא היו טסים שם, אבל אנשים טסים ושטים שם כל הזמן.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">25:58</span>
                </div>
                <div class="content">
                    <p>לפי האתר Flightradar... זה אתר מגניב Flightradar שעוקב אחרי כל המטוסים בזמן אמת... אז ברגע זה יש באוויר מעל משולש ברמודה 43 מטוסים. שזה הרבה. ויש שם גם הרבה ספינות. אני לא יכול אפילו לספור כמה, ממש הרבה. ספינות משא וספינות דיג וספינות נופש. הרבה ספינות נופש. המסלול מפלורידה לבהאמס זה אחד המסלולים הכי עמוסים בעולם לספינות נופש, והן עושות את זה כל הזמן. אנשים לא מפחדים להיכנס לאזור הזה כי אין להם סיבה לפחד להיכנס לאזור הזה. אין תשובה למסתורין הגדול של משולש ברמודה כי אין שום מסתורין במשולש ברמודה. שום דבר מיוחד לא קורה שם.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">26:49</span>
                </div>
                <div class="content">
                    <p>לארי קושה, אני חושב, עשה עבודה מעולה באיסוף המחקר שלו שמפריך את כל הטענות בקשר למשולש ברמודה, אבל הוא עשה טעות אחת גדולה. השם של הספר שלו. השם היה 'המסתורין של משולש ברמודה נפתר'. והוא לא היה היחיד שטען שהוא פתר את המסתורין של משולש ברמודה. היו טענות אחרות של אנשים שאומרים שהם פתרו את זה עם הוריקנים מגנטיים או אטלנטיס או משהו. עכשיו, רוב האנשים מן הסתם לא קראו את הספר. יותר אנשים רואים את השם של הספר. והשם של הספר הוא 'המסתורין של משולש ברמודה'. אז המסר שהוא מעביר זה שיש מסתורין במשולש ברמודה. ומה לעשות, אין.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">27:36</span>
                </div>
                <div class="content">
                    <p>אז הנה עוד שאלה. אם שום דבר לא קורה שם, למה זה מעניין? אני חושב שמשולש ברמודה מעניין לא בגלל שהוא איזשהו מסתורין של האוקיינוס, אלא בגלל שהוא דוגמה מעולה לתופעה שקורית במוח של בני אדם. ההטיה הקוגניטיבית שקוראים לה 'הטיית הזמינות'. מה זה אומר? זה אומר שאנחנו שמים לב לדברים שאנחנו רוצים לשים לב אליהם, ולא שמים לב לשאר. במקרה הזה זה מדגים איך שאפשר לבנות דבר, מושג שכל העולם יכיר, מתופעה שלחלוטין לא קיימת. פשוט בזה שסופרים אירועים מסוימים ולא סופרים אחרים. יש הרבה מאוד מקרים של ספינות טובעות, אבל אם סופרים רק את הספינות שטובעות במשולש ברמודה, אז זה נראה נורא מסתורי.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">28:31</span>
                </div>
                <div class="content">
                    <p>והטיית האישוש זה דבר שכולם עושים בכל מיני הקשרים. למשל זה עובד מעולה עם גזענות. אני למשל גזען נגד... אהה... סלובקים. אני לא סובל סלובקים. אני לא סובל אותם. את כל הסלובקיות הזאת שלהם. והדבר שאני הכי שונא בסלובקים זה שהם לא יודעים לנהוג. סלובקים הם כאלה נהגים איומים, זה פשוט מסוכן להיות על הכביש עם סלובקים, ואני לא סתם אומר את זה, יש לי הוכחות. בבקשה, הנה ידיעה מהחודש שעבר על תאונת דרכים שקרתה שבה הנהג היה, אלא מה? סלובקי. והיא לא היחידה, הנה עוד אחת והנה עוד אחת. שלושה מקרים שונים רק בשנה האחרונה של תאונות שבהן הנהגים היו סלובקים. איזה עוד הוכחות אתם רוצים? סלובקים פשוט לא יודעים לנהוג, עובדה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">29:24</span>
                </div>
                <div class="content">
                    <p>עכשיו, יכול להיות שאני משתמש במידע אמיתי על שלוש תאונות שבהן השתתפו נהגים סלובקים, אבל מה שאני מתעלם ממנו זה כל תאונות הדרכים האחרות שבהן לא השתתפו סלובקים. אני מתעלם מהם כי הם לא מעניינות אותי. אני פשוט לא ספרתי אותם, אני סופר רק את מה שמתאים לי. ואז הנתונים שמתאימים למה שאני רוצה הופכים להוכחה שמה שאני חושב זה נכון. כדי למצוא אם זה באמת נכון היה צריך לא לספור את תאונות הדרכים הסלובקיות אלא למצוא האם שיעור תאונות הדרכים בהשתתפות סלובקים הוא גדול יותר מהחלק שלהם באוכלוסייה, וזה מן הסתם לא נכון. אגב אני מתנצל בפני כל המאזינות והמאזינים הסלובקיים, אני בטוח שאתם אחלה ונהגים מעולים. אבל זה מה שאנשים עושים כל הזמן. זה מאוד יעיל בגזענות, כי בכל פעם שיש קבוצה שאנשים לא אוהבים, וזה יכול להיות מהגרים או יהודים או ג'ינג'ים, הם תמיד ינפנפו בהנה עוד מקרה של פשע שביצעו האנשים האלה, זה מוכיח שהם רעים ומסוכנים. הם פשוט לא סופרים את המקרים שבהם האנשים האלה לא מעורבים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">30:24</span>
                </div>
                <div class="content">
                    <p>אם אני רואה חתול שחור ואז הקבוצה שלי בכדורגל מפסידה, אז אני יכול להגיד 'זה בגלל החתול השחור' ואני לא סופר את כל הפעמים שהיא הפסידה שבהם אני לא ראיתי חתול שחור. אם מסמנים משולש וסופרים רק את מה שקורה בתוך המשולש, אז יש לכם משולש ברמודה. אז מה הייתה השאלה? מה קורה במשולש ברמודה? התשובה היא שום דבר. שום דבר מיוחד לא קורה במשולש ברמודה. היו מקרים של ספינות שטבעו ומטוסים שהתרסקו שם, בדיוק כמו שהיו מקרים כאלה בכל מקום אחר. משולש ברמודה זה לא דבר שנמצא בים, זה נמצא במוח של אנשים. אחרי הפרסומת אני אדבר עוד קצת על מרי סלסט, כי זה באמת מסתורי.</p>
                </div>
            </article>
            
            <article class="paragraph speaker-קריין">
                <div class="paragraph-meta">
                    <span class="speaker-name">קריין</span>
                    <span class="timestamp">31:24</span>
                </div>
                <div class="content">
                    <p>ההרפתקאותיהם של קפטן פנדה וטופר-בוי. במערה סודית אי שם מתחת לסניף של איקאה, יושב קפטן פנדה מול מאות מסכי טלוויזיה, צופה באזרחי ישראל המנמנמים ומוודא ששנתם ערבה. אהה, הבחורה הזאת כאן היא מתהפכת מצד לצד. קדימה טופר-בוי, אל הפנדה-מוביל. טופר-בוי! קום! אה? מה? מה קרה? אזרחי ישראל זקוקים לנו טופר-בוי, קח את המזרן ונצא לדרך. שלום גברתי! אמא'לה! מי זה? מה אתם? מי אתם? אין סיבה לדאגה גברתי, אני קפטן פנדה וזה עוזרי הנאמן טופר-בוי. אוי אלוהים, המדרגות האלה... נגמר לי הגב. מה אתם עושים בחדר השינה שלי? היום בשעה ארבע לפנות בוקר התהפכת מצד לצד ולא הצלחת להירדם. הבאנו לך מזרן של פנדה כדי שתשני טוב יותר בלילה. אבל עכשיו שמונה בבוקר. כן, מאז שפתחו את נתיב פלוס הפקקים עלינו. איך אתה יודע שלא ישנתי טוב? אה, את רואה שם בפינה? תעשי שלום למצלמה. אתה השתלת לי מצלמה בחדר השינה שלי! אין צורך להודות לי גברתי, תודי לפנדה ולמזרנים המעולים שהם מייצרים. קדימה טופר-בוי, אזרחים נוספים זקוקים לנו. טופר-בוי! אח! אל תדאגי גברתי, זה כוח העל של טופר-בוי, הוא נרדם בכל מקום כי תמיד נוח לו. זכרי, אם המזרן לא מתאים לך מכל סיבה שהיא רק תנופפי למצלמה וטופר-בוי יהיה פה כדי לאסוף אותו בחזרה. להתראות! זה בסדר, הוא ויסקו אלסטי. חזרו אלינו בשבוע הבא אל פרק נוסף של הרפתקאותיהם של קפטן פנדה וטופר-בוי. אם גם אתם רוצים לישון טוב בלילה על מזרן של פנדה, כל מה שאתם צריכים לעשות הוא לנופף אל הנקודה השחורה בפינת החדר. לא, לא לשם, בצד השני. בדיוק. או לחילופין, בקרו באתר הבית של פנדה PandaZzz.co.il והזמינו מזרן, טופר ומוצרי שינה נוספים במחירים משתלמים במיוחד. 100 לילות ניסיון ללא עלות, ללא התחייבות ומשלוחים חינם. מזרני פנדה, PandaZzz.co.il.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">33:53</span>
                </div>
                <div class="content">
                    <p>לא באתי להרוס. אני יודע שיש סיבה שאנשים אוהבים סיפורים כאלה על משולש ברמודה וחייזרים וכאלה דברים. כי זה מסתורי. זה מגניב שזה מסתורי. הרעיון שיש אזור שאף אחד לא יודע מה קורה בו ואנשים נעלמים - זה מגניב לחשוב על זה. ואז פתאום באים אנשים עצבניים כמוני ואומרים 'פחח, אין שם כלום, בכלל אין דבר כזה'. למה להרוס? עכשיו, זה נכון, כן, ואני מתנצל על זה. גם אני אוהב מסתורין, גם אני אוהב סיפורים כאלה שאיש אינו יודע, אני פשוט אוהב דברים נכונים. אז בואו נספר לכם סיפור שגם הוא די ידוע והוא נכון. זה דבר שבאמת קרה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">34:49</span>
                </div>
                <div class="content">
                    <p>ב-1872, ספינה קנדית שקראו לה 'דיי גרציה' עשתה את הדרך לרוחב האוקיינוס האטלנטי לכיוון איטליה. בנקודה מסוימת באוקיינוס, ליד האיים האזוריים, אנשי הצוות של דיי גרציה פתאום הבחינו בספינה אחרת, עומדת באמצע האוקיינוס. עומדת. הספינה האחרת הזאת התנהגה מוזר. במקום לשוט כמו שצריך, היא פשוט התנדנדה לשם והמפרשים שלה היו מורדים אבל לא הופנו לכיוון הנכון. כשהם התקרבו, הם זיהו את הספינה, השם שלה היה כתוב עליה. לספינה הזאת קראו 'מרי סלסט'. מרי סלסט הייתה ספינת משא די קטנה שגם היא הייתה במסע כזה לרוחב האוקיינוס. היא יצאה מבוסטון והייתה אמורה להגיע לגנואה באיטליה עם מטען של 1,700 חביות של אלכוהול.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">35:50</span>
                </div>
                <div class="content">
                    <p>קפטן בריגס, ככה קראו לקפטן שלה, הוא נחשב למאוד אמין וחוץ מזה היו על הספינה שבעה אנשי צוות והייתה גם אשתו של הקפטן והבת שלהם שהייתה בת שנתיים. כשאנשי דיי גרציה לא קיבלו שום תשובה ממרי סלסט, הם החליטו לעלות על הסיפון שלה. ושם הם מצאו שהכל היה בסדר. כל המפרשים היו תקינים, לא היו חורים, דליפות, שום דבר. הספינה הייתה לגמרי בסדר, רק שלא היה עליה אף אחד. כל עשרת האנשים שהיו עליה - נעלמו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">36:31</span>
                </div>
                <div class="content">
                    <p>כל החפצים שלהם היו שם. הם השאירו שם את המטען, הרבה מאוד אוכל, כסף, יומן הקפטן היה שם, והרישום האחרון בו היה מ-10 ימים לפני כן, והוא אמר בגדול הכל סבבה, מזג אוויר טוב. רק שני דברים היו חסרים חוץ מהאנשים: סירת ההצלה של הספינה ומכשירי ניווט. אוקיי, אז המסקנה היא די ברורה. כל אנשי הספינה עלו על סירת ההצלה, ירדו לים ועזבו אותה באמצע האוקיינוס. אבל למה?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">37:06</span>
                </div>
                <div class="content">
                    <p>איזו סיבה יכולה להיות לאנשים פתאום להחליט לרדת עם סירת ההצלה? להיות תקוע עם סירת הצלה קטנה באמצע האוקיינוס זה לא רעיון חכם. סיכויי ההישרדות שלך ממש לא גדולים, ובטח שאף אחד לא יעשה את זה כשהוא יכול להיות על ספינה הרבה יותר גדולה עם מפרשים והרבה ציוד והרבה אוכל. ובטח שאף אחד לא יעשה את זה בלי לקחת את כל הדברים שלו. משהו מאוד מאוד חריג צריך לקרות כדי שכולם ינטשו בצורה כזאת. עושים את זה בגדול רק אם הספינה שלך טובעת. אבל מרי סלסט לא טובעה. היא גם לא נראתה כאילו היא עומדת לטבוע. היא הייתה שלמה לחלוטין ותקינה לגמרי.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">37:52</span>
                </div>
                <div class="content">
                    <p>אז מה בדיוק גרם לכל אנשי הצוות של מרי סלסט פשוט להיעלם? יכול להיות שמשהו קרה על הסיפון שהבהיל את כולם עד כדי כך שהם פשוט החליטו לברוח מיד? אבל מה? משהו שלא פגע בספינה עצמה? אף אחד לא יודע, בגלל שאף אחד מהאנשים שהיו על מרי סלסט לא נמצאו אף פעם. בקשר לספינה עצמה, היא קיבלה צוות חדש קטן מאנשי דיי גרציה והשלימה את המסע שלה והגיעה לגנואה והייתה לגמרי בסדר. עכשיו, הסיפור המוזר הזה קצת התפרסם, בעיקר כשארתור קונן דויל, ההוא שכתב את שרלוק הולמס ואהב סיפורי מסתורין כמובן, הוא שמע את הסיפור והתלהב והוסיף כל מיני פרטים לא בהכרח נכונים. כמו למשל שהיו שם קערות של אוכל שעדיין העלו אדים ומקטרת שעדיין העלתה עשן. זה קריפי, זה לא נכון. אבל גם בלי הפרטים הנוספים האלה הסיפור הזה הוא מאוד מוזר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">38:59</span>
                </div>
                <div class="content">
                    <p>והעלו כל מיני תיאוריות, כמו אולי אלה היו פיראטים. פיראטים ממש טיפשים שמבריחים אנשים מספינה אבל שוכחים לקחת את הכסף ואת המטען? או שזאת הייתה מפלצת ים? או חייזרים? חייזרים זה תמיד תשובה להכל. אבל מה באמת קרה למרי סלסט? אני לא יודע. אף אחד לא יודע. והאמת היא שאני די אוהב את זה שאף אחד לא יודע. כי זה נחמד שיש מסתורין כזה מדי פעם.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">39:43</span>
                </div>
                <div class="content">
                    <p>זאת הייתה התשובה. אם אתם רוצים לשלוח לי עוד שאלות, אז אתם מוזמנים לעשות את זה דרך הטופס שנמצא באתר ranlevi.com/theanswer. ואם יש לכם משהו במקרה שאתם רוצים לפרסם כדי להגיע לקהל מפולח ואינטליגנטי, אתם יכולים לפנות אלינו גם שם בעמוד הצור קשר באתר. מפיק ועורך את הפרק הזה גיא בינזון, אביב שם טוב ייעוץ ותכנון מוראלי, רן לוי העורך הראשי, דני תימור המנהל העסקי, אני עדיין דורון פישלר. ביי.</p>
                </div>
            </article>
            
            <article class="paragraph speaker-קריין">
                <div class="paragraph-meta">
                    <span class="speaker-name">קריין</span>
                    <span class="timestamp">40:30</span>
                </div>
                <div class="content">
                    <p>לפודקאסטים נוספים ולהצטרפות לרשימת התפוצה של התוכנית, בקרו באתר הבית של רשת 'עושים היסטוריה' בכתובת ranlevi.com, או הורידו את אפליקציית 'עושים היסטוריה' שבחנות האפליקציות של אנדרואיד.</p>
                </div>
            </article>
            
        </div>
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>