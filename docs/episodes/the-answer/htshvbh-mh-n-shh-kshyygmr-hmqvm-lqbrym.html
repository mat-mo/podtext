<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>[התשובה] מה נעשה כשייגמר המקום לקברים? - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>[התשובה] מה נעשה כשייגמר המקום לקברים?</h1>
        <div class="meta-row">
            <span class="meta-date">פורסם ב: Mon, 04 Nov 2019 09:59:44 +0000</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="player-container">
        <audio id="audio-player" controls>
            <source src="" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
        
            
        
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל 'מין רגע, אבל אם הוא עשה ככה...', אז תקשיבו לזה. יש עשרה חדרים, בכל אחד מהם ישן שובב. באמצע הלילה כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזה דלת כל אחד מהם פירק. השאלה היא, בסוף הלילה הזה מה המספר המקסימלי של דלתות שיכולות להיות במחסן? אם בשלב הזה אתם עצרתם רגע או עשיתם פוז או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר או לעצום עיניים ולהתרכז ממש, יופי, כי זה אומר שהפרסומת הזאת נועדה לכם. כי חידות כאלה שהן חצי משחק וחצי כאב ראש זה בדיוק סוג החשיבה של אנשים שנהנים לאתגר את המוח שלהם עם שאלות קשות, ואם זה אתם, אז כדאי שתדעו את הדבר הבא.</p>
                </div>
            </article>
            
            <article class="paragraph speaker-קריין פרסומת">
                <div class="paragraph-meta">
                    <span class="speaker-name">קריין פרסומת</span>
                    <span class="timestamp">01:41</span>
                </div>
                <div class="content">
                    <p>במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שמתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתות ט' עד יא'. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים נבחרות ישראל במדעים, בודקים מתי זה קורה ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקי בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:29</span>
                </div>
                <div class="content">
                    <p>ירדנה שאלה האם אני יכול להמציא שפה חדשה. אז 'קפונה גימישי נאנוס נהסבה פבה פדה פה מי פדה פה ב פדה פה ס אינאמה קרדמי את נוט קרדמי אנדיסט'. אנחנו תיכף נתחיל.</p>
                </div>
            </article>
            
            <article class="paragraph speaker-קריין פרסומת">
                <div class="paragraph-meta">
                    <span class="speaker-name">קריין פרסומת</span>
                    <span class="timestamp">03:09</span>
                </div>
                <div class="content">
                    <p>חושבים על הקמת סטארטאפ? אם כן, יש לכם בוודאי אלפי שאלות. מה הדרך הכי טובה להיכנס לשוק חדש? איך מוצאים השקעה? האם משקיעים מעמק הסיליקון מתעניינים בחברות ישראליות? וגם איך מתמודדים עם משברים? ב-17 בנובמבר יחל שבוע היזמות העולמי ובמסגרתו יגיעו לישראל נציגים בולטים של סצנת ההשקעות האמריקאית, בהם למשל רונלד וייסמן, ראש תחום התוכנה בקבוצת Band of Angels, קבוצת האנג'לים הידועה, וארמנדו ויטרי, מנהל תחום ה-AI ב-Kretsu Forum. אירועי שבוע היזמות יתקיימו בכל רחבי הארץ כולל מפגשים ממוקדי AI בתל אביב, חיפה ובנצרת. במקביל אתם מוזמנים לקבוע פגישות אישיות עם המשקיעים האמריקאים. בקרו באתר רשת היזמות הגלובלית ישראל, עיינו במגוון האירועים והכנסים השונים והירשמו. חפשו שבוע היזמות 2019 בגוגל או הקליקו על הבאנר של שבוע היזמות באתר הבית של רשת עושים היסטוריה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">04:41</span>
                </div>
                <div class="content">
                    <p>היי, אני דורון, זאת התשובה, ואני הולך לדבר בפרק הזה על אנשים מתים. ואני אומר את זה מראש כי פשוט אני יודע שזה עלול להיות נושא רגיש. אנשים מתים זה דבר שקורה, כן? הם חיים ואז הם מתים. אבל לדבר על מתים ועל איך אנשים מתייחסים לאנשים שמתים, על מנהגים בנוגע לאנשים שמתים, אנשים רגישים לזה לפעמים. לא המתים, להם לא אכפת, האנשים החיים רגישים לזה לפעמים. ואתם רואים אפילו הבדיחה הזאת הייתה לא בשיא הטעם הטוב, כי מה לעשות? אין בן אדם שאין לו קרובים או חברים שמתו, ואנחנו לא ממש אמורים לדבר על זה. אנחנו צריכים להיות נורא רגישים לנושא ובצדק, כן? אבל זה אומר שקשה מאוד לדבר על זה בכלל בלי לפחד שאולי מישהו ייפגע. אז אני רק מבהיר, אני הולך לדבר על זה, אני הולך לדבר על אנשים מתים ואני הולך לדבר על דברים שעושים לאנשים מתים אחרי שהם מתים. אם מסיבה כלשהי זה מציק לכם, אני לא מאשים אתכם ויש פרק מצוין על פופקורן בהמשך הפיד הזה, אז שלא תגידו שלא הזהרתי. אז בכל מקרה, שלום אני דורון, זאת התשובה, ויש כמה שאלות מעניינות שקיבלתי בנושא קברים. מוריה שאלה מה עושים עם בתי קברות? זאת אומרת, אחרי 100-200 שנה כנראה שאף קבר כבר לא יזכה לביקור, מה עושים עם כל השטח הזה? וזנדר שאל מתי ייגמרו מקומות הקבורה בעולם ומה יעשו אחר כך? ולזה התשובה הקצרה היא מתי ייגמר המקום לקברים? זה לא יקרה, זה כבר קרה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">06:44</span>
                </div>
                <div class="content">
                    <p>אם הייתם אי פעם בהר המנוחות בירושלים, ואני מניח שאם הייתם שם זה לא היה אירוע משמח כי לא עושים שם הרבה מסיבות יום הולדת, אז קודם כל אני מצטער, אבל אם הייתם שם אתם יודעים שזה מקום ענק. הר המנוחות הוא בית קברות אחד גדול שהוא יותר גדול מחלק מהשכונות שסביבו. בגוש דן יש את בית העלמין ירקון ליד פתח תקווה שהוא בית הקברות הכי גדול באזור הזה. אם אתה מת באזור המרכז בימינו, מאוד סביר שלשם תגיע. וגם הוא, הוא עצום. הוא כל כך גדול שקל ללכת בו לאיבוד בדרך לאיזה קבר והבעיה היא שאפילו אי אפשר לשאול את המקומיים איך מגיעים כי הם שקטים מאוד. בתי הקברות האלה ענקיים והם רק נהיים כל הזמן גדולים יותר ויותר ויש לזה סיבה פשוטה, זה משום שבניגוד לשכונות אחרות שאליהן לפעמים אנשים מגיעים לגור שם ולפעמים אנשים עוזבים, לשם דיירים רק מגיעים. אף אחד לא עוזב אף פעם, ככה שזה יכול רק לגדול ולגדול, כי מה לעשות? אנשים ממשיכים למות. וזאת בעיה, זאת בעיה כי אין מקום. כלומר זה לא ממש נכון שאין בארץ מקום לקברים. יש הרבה מקום בנגב, שם יש הרבה מאוד שטחים פתוחים שאפשר היה להקים בהם בתי קברות רחבי ידיים. אבל אנשים רוצים לבקר לפעמים את הקברים של הקרובים שלהם ולכן מקובל שבתי קברות יימצאו ליד הערים הגדולות או לפחות ליד מקומות שאנשים גרים בהם. ושטחי קרקע ליד ערים גדולות זה דבר יקר. כל מטר מרובע שם עולה הרבה כסף. ובנוסף לזה, בית קברות זה גם נכס בעייתי כי אף אחד לא רוצה לגור ליד בית קברות. בית עם נוף למתים לא ישביח את הערך שלו. אז צריך מקום שהוא קרוב לעיר אבל לא קרוב מדי ומרוחק מספיק מהבתים. בקיצור, למצוא מקום לקבור בו אנשים זה יותר ויותר קשה. ממש בזמן שכתבתי את הפרק הזה הוכרז שפתחו מתחת להר המנוחות בירושלים בית קברות תת-קרקעי ענק. זאת מערה עצומה עם קברים, קברים ברצפה וקברים בקירות, ומבטיחים שכשהמקום יתמלא יהיו שם 23 אלף קברים. זה הרבה, וזה גם לא מספיק. כי בארץ היום מתים כמעט 50 אלף אנשים בשנה. זאת אומרת, אם יביאו את כולם לבית הקברות התת-קרקעי החדש המעולה הגדול בירושלים, זה יספיק בקושי לחצי שנה. אז הבעיה לא נפתרה. צריך עוד בתי קברות ועוד ועוד, זה לא הולך להיגמר. יש מחסור בשטחי קבורה בארץ וזאת לא בעיה שייחודית רק לישראל. ממש לא.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">09:43</span>
                </div>
                <div class="content">
                    <p>כמעט בכל אזור עירוני גדול בעולם ישנה אותה בעיה בדיוק של מצוקת שטחי קבורה מאותן סיבות. יש הרבה אנשים, יש מעט שטח, השטח המועט שנשאר הוא מאוד יקר ואנשים לא מפסיקים למות. בעולם חיים היום הרבה אנשים אבל מתים הרבה יותר. ב-50 אלף השנים האחרונות מוערך שנולדו בערך 108 מיליארד בני אדם, מתוכם בערך 8 מיליארד חיים ברגע זה. זה אומר שיש 100 מיליארד מתים והמספר שלהם לא קטן, הוא רק גדל כל הזמן. ותמיד מעניין המצב שפשוט לא יהיה איפה לקבור אותם. אז הפתרון הפשוט לבעיה הזאת יהיה אם אנשים פשוט יפסיקו למות. ולהגיד להם 'חבר'ה, מצטערים אבל אבל נגמר מקום, אז אתם לא יכולים למות היום, פשוט אין מקום, אתם פשוט תיאלצו לדחות את זה למחר. תנסו, אולי יתפנה משהו'. אבל זה למרבה הצער לא קורה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">11:28</span>
                </div>
                <div class="content">
                    <p>קחו למשל את סן פרנסיסקו. סן פרנסיסקו בקליפורניה היא עיר די גדולה, היא עיר עשירה והיא עיר צפופה, לכן היא גם יקרה מאוד. יש הרבה דברים לעשות בסן פרנסיסקו, יש הרבה אטרקציות, יש חברות טכנולוגיה, אתם יכולים לחיות ולמות בסן פרנסיסקו חיים מלאים, אבל דבר אחד שאתם לא יכולים לעשות בסן פרנסיסקו זה להיקבר. יש שם מעט בתי קברות והם מלאים לגמרי, אין מקום. אז אם אתם בכל זאת מתים בסן פרנסיסקו, לאן תלכו? התשובה היא אתם הולכים לקולמה. קולמה היא מקום ליד סן פרנסיסקו. באופן רשמי זאת עיירה שלמרבה ההפתעה אף פעם לא השתמשה בסיסמה 'כל מה שתרצו, כל מה שתגידו, כל מה שרק תוכלו לבקש בעיירה אחת, קולמה. למות עליה'. אחת הסיבות שלא עשו את זה היא שבעצם מעט מאוד אנשים חיים בקולמה. הרבה אנשים מתים שם. קולמה היא כמעט כולה בתי קברות. בתי קברות יפים מאוד אגב, מטופחים עם הרבה דשא, אבל בתי קברות. זאת עיר של מתים. כמעט כל השטח של העיירה הוא בית קברות. יש הרבה יותר אנשים מתים מאשר אנשים חיים בקולמה, מה שאומר שבזמן מתקפת זומבים זה המקום הכי גרוע להיות בו. ענפי התעשייה העיקריים של העיירה הזאת הם מצבות ופרחים, יש שם הרבה חנויות פרחים. כל מי שנקבר בסן פרנסיסקו והסביבה נקבר בעצם בקולמה. לא תמיד זה היה ככה. בתחילת המאה ה-20 היו 27 בתי קברות בסן פרנסיסקו, אבל החל מ-1912 חפרו את כולם, הוציאו את כל המתים מהאדמה והעבירו אותם לקבורה מחודשת בקולמה. 150 אלף גופות הועברו לשם כדי שאפשר יהיה לנצל את המקום בסן פרנסיסקו באופן יותר יעיל. זה אומר שיש בהחלט היום לא מעט בנייני מגורים ומשרדים בסן פרנסיסקו שעומדים על מקומות שהיו פעם בתי קברות.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">13:46</span>
                </div>
                <div class="content">
                    <p>אז אם אתם מוצאים את עצמכם בבניין משרדים בסן פרנסיסקו באחת אחר חצות ופתאום דלת המעלית נפתחת ומתוכה יוצאת דמות חיוורת עם עיניים שקועות שגוררת את עצמה לאורך המסדרון ומשמיעה גניחות מעוררות רחמים, אולי זאת רוח רפאים, אבל סביר יותר שזה פשוט איזה שהוא עובד הייטק, זה המצב הנורמלי אצלם. שעות במגזר הזה זה באמת אכזרי. מצד שני המשכורת סבבה. על מה דיברתי? אה אוקיי, קברים. הבעיה הזאת היא לא חדשה אפילו. בפריז, גם היא עיר גדולה, בית הקברות הכי גדול נקרא פעם 'בית הקברות של התמימים הקדושים' או בצרפתית 'Le Cimetière des Saints-Innocents'. תודה. לפני כמעט 1,000 שנה כבר קברו שם אנשים. זה היה ליד השוק וזה היה הגיוני לעשות בית קברות ליד השוק, למה לא? אז קברו שם אנשים, הרבה. במשך יותר מ-500 שנה המקום הזה שימש כבית קברות ורוב הזמן הכל היה בסדר. לא תמיד אלה היו קברים מסודרים כמו היום, היו שם גם קברים המוניים, פשוט בורות שאליהם זרקו אנשים מתים ואז כיסו אותם או שלא כיסו כל כך טוב. אחרי מאות שנים של קבורה באותו מקום כבר לא ממש היה מקום לקבור שם. בכל מקום שחפרת מצאת עצמות של מישהו שהיה שם קודם. ואם לא נשאר מקום בכלל, אז פשוט הניחו אנשים על העפר וכיסו אותם, זאת אומרת קומה שנייה מעל המתים שכבר היו שם. נוצר שם תל גבוה של עפר שכלל אחוזים די גבוהים של פגרים. וזאת נהייתה בעיה כי ריכוז כל כך גבוה של גוויות במקום אחד לא מאוד אטום, בעיקר כשירד גשם, זה מצב בכלל לא נעים. היה ריח רע, היו גזים לא נעימים, זה היה מאוד לא מוצלח לבריאות. העיר בינתיים גדלה מסביב והתושבים גילו בדיוק את מה שגילו יותר מאוחר בסן פרנסיסקו שבית קברות עתיק באמצע העיר לא מועיל, יש שימושים יותר טובים לשטח הזה. אז לואי ה-16 ציווה לפנות את בית הקברות הזה ואת בתי הקברות האחרים של פריז. אבל אוקיי, יש שם 500 שנה של אנשים מתים, מה עושים איתם? מה עושים עם מה שנשאר, עם העצמות? אז למרבה המזל התברר שמתחת לפריז יש מכרות, יש רשת ארוכה מאוד של מכרות נטושים, אז את כל העצמות של כל מי שהיה קבור אי פעם ב'סן אינוסן' הזה העבירו אל תוך המנהרות האלה שהפכו למה שקרוי היום הקטקומבות של פריז. העצמות לא עברו באופן מסודר, זאת אומרת אלה לא שלדים שלמים, אלא פשוט קירות של עצמות דחוסות אחת עם השנייה, ערימות של גולגולות, מיליוני שרידים של אנשים נמצאים שם עד היום וזה היום אתר תיירות פופולרי לאנשים שאוהבים דברים מקאבריים כאלה. ובקשר לבית הקברות, אתם לא תמצאו אותו היום. במקום שהוא עמד פעם נמצא 'Place Joachim-du-Bellay'. ווטאבר זה כיכר. זאת כיכר יפה עם מזרקה באמצע ומסביב יש חנויות ספרים, בתי קפה, פריז. וכל זה על מקום שהיה פעם בית קברות. אז כן, אולי גם כאן תוכלו למצוא איזה רוח צרפתית משוטטת ועושה 'לה וו'. דברים כאלה קרו שוב ושוב ושוב, כי כשיש לכם הרבה אנשים שחיים באותו המקום במשך מאות שנים כמו בערים אירופיות גדולות, פריז, לונדון, רומא, אמסטרדם, באופן בלתי נמנע מקומות הקבורה ייגזלו. ומשבר בשטחי קבורה זאת בעיה שקיימת בהמון מקומות בעולם וזה דבר ראשון מייקר מאוד את הקברים. כי ככה זה כשיש ביקוש גבוה והיצע נמוך, המחירים עולים. אז להיקבר היום במקומות מרכזיים זה לא זול, לעתים קרובות מגלים שזה יותר זול לקנות מכונית משומשת מאשר לקנות קבר ובמקרים יותר קיצוניים לקנות קבר זה יותר יקר מאשר לקנות דירה. אז מה עושים?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">17:43</span>
                </div>
                <div class="content">
                    <p>הדבר הראשון שצריך לעשות זה לשנות קצת את המושג שלנו לגבי מה זה קבורה ומה זה קבר. התמונה שרובנו מקבלים כשאנחנו חושבים על קבר זה מנוחת עולמים. המת שוכב מלמטה, יש לו שמיכת אבן, אבן גדולה שמכסה אותו לגמרי ולידה מצבה מכובדת עם שם, תאריכים, אולי איזה שורה משיר, ומהרגע שהוא נכנס לקבר זה מקום מנוחתו האחרונה. משם הוא לא יזוז כבר לעולם. זה לא המצב. בהרבה מקומות זה לא המצב וכבר הרבה זמן זה לא המצב. הדבר הראשון שצריך לשכוח ממנו זה המילה הזאת 'לעולם', 'לנצח'. המחשבה שקבר הוא לנצח. הוא לא. העניין הוא כזה, קברים הם לא באמת בשביל המתים. שוב, למתים לא אכפת. הם מתים. קברים הם בשביל החיים, הם בשביל אנשים שרוצים להתייחד עם אנשים שהם אוהבים שמתו, שיהיה להם מקום לעשות את זה. אבל בסופו של דבר אחרי הרבה שנים גם אותם קרובים חיים כבר מתים או פשוט לא מגיעים. אז מה? משאירים בית קברות שלם שלא משרת אף אחד של קברים שאף אחד לא מגיע אליהם? לא. בתי קברות ישנים שאף אחד כבר לא מבקר בהם מפונים. כמו שקרה בפריז וכמו שקרה בסן פרנסיסקו, אלה לא היו מקרים חד-פעמיים, זה עניין שגרתי. בית הקברות נחפר, כל השרידים מוצאים מהקברים ואז או ששורפים אותם או שקוברים אותם מחדש אבל באופן הרבה יותר צפוף וחסכוני במקום, ואז בבית הקברות שהתפנה אפשר להכניס נאגלה חדשה של מתים או להקים עליו פרויקט מגורים, גם זה קורה. היום ברוב מדינות אירופה אחרי שאתם מתים אתם לא קונים לכם קבר, טוב ברור שאתם לא קונים קבר, אתם מתים, הקרובים שלכם לא קונים לכם חלקת קבר. כמעט שאין דבר כזה לקנות קבר היום, אתם שוכרים קבר. כלומר אתם מקבלים את שטח האדמה הזה בשביל הקרוב שלכם זכרונו לברכה, אבל לא לנצח. ואף אחד לא מעמיד פנים שזה הולך להיות לנצח. זה לתקופה מוגבלת. בבריטניה תקופת ההשכרה הממוצעת של חלקת קבר היא 75 שנה. וזה כנראה מספיק. תוך 75 שנה גם אתם סביר להניח לא תצטרכו לבקר את הקבר של הקרוב שלכם שמת אלא תוכלו לפגוש אותו אישית באיפה שלא תהיו. במקומות אחרים באיטליה, בהולנד, בגרמניה, התקופה היא הרבה יותר קצרה. הקבורה היא ללא יותר מ-30 שנה. במקומות אחרים 20 שנה. בסינגפור, סינגפור היא אי. זה מקום קטן שבו חיים בצפיפות המון המון אנשים וזה אי, כלומר שטח האדמה מאוד מוגבל, אין להם את האפשרות לנסוע שעתיים לנגב ואין להם שטח לבזבז על קבורה. בסינגפור יש רק קומפלקס בתי קברות פעיל אחד בכל האי ובו אתם יכולים להיקבר למשך לא יותר מ-15 שנה. בהונג קונג, גם אי, עוד יותר קטן, עוד יותר צפוף, שם תוכלו לקבל קבורה של שש שנים לכל היותר. זה הכל. מאוד מאוד רחוק מנצח. שש שנים של מנוחה נכונה זה מה שיש לכם ואחריה אם תרצו ואם לא תרצו הרשויות יוציאו את השרידים של הקרוב שלכם מהקבר ותיאלצו להעביר אותו דירה איכשהו ואז לקבר הזה יכניסו מישהו אחר. זה המצב, שיטת 'הקבר החם'. ככה זה כשפשוט אין יותר מקום לקברים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">21:35</span>
                </div>
                <div class="content">
                    <p>בארץ הבעיה הזאת קשה במיוחד משום שבארץ לא מפנים אנשים מקברים. לא מרוקנים בתי קברות אחרי 30 שנה או אחרי 50 שנה או לעולם. הציפייה היא שמהרגע שמישהו נכנס לקבר הוא לא ייצא ממנו לנצח. לפחות כשמדובר ביהודים, כי על פי ההלכה, על פי הנהוג, יהודי שנקבר לא מזיזים אותו, לא מטלטלים אותו, לא מעבירים אותו דירה, שום דבר. בגלל זה גם כל פעם יש את הקטע הזה שמנסים לסלול איזה כביש או משהו אבל במהלך עבודות ההכנה נתקלו בכמה קברים עתיקים, אנשים שמתים כבר מאות שנים ואף אחד לא יודע מי הם היו, בטח שאף אחד לא שם פרחים על הקבר שלהם ובכלל לא ברור אם אלה היו בכלל קברים של יהודים או לא, אבל הרבנות מתעקשת שמשום שיכול להיות שהם יהודים אסור להזיז אותם משם ולכן הכביש ילך מסביב, יעלה כמה שיעלה. אבל מה לעשות? זאת הדת, לכו תתווכחו עם זה כי זאת ההלכה ואין מה להתווכח, נכון? תראו, אני לא הולך לטעון שאני בקיא בהלכה כי אני לא, אבל אני כן יודע לקרוא עיתון ומתברר שהאיסור המוחלט הזה על הזזת המת הוא מוחלט, אסור לעולם להזיז מת יהודי חוץ משמותר. כי יש מקרים שמותר. באוגוסט 1949 עיתון מעריב יצא עם ידיעה אחת ויחידה על פני כל העמוד הראשון עם כותרת ענקית שאומרת רק 'הנה הוא בא'. דבר שהיה יכול להעיד על ביאת המשיח או על הופעה קרובה בישראל של בון ג'ובי. מי זה הוא? הוא זה הרצל. והרצל היה מת בשלב הזה כבר יותר מ-50 שנה. הכותרת הזאת בישרה על הטסת העצמות של הרצל מווינה לישראל, שם הם נקברו מחדש בחגיגיות במקום שהשם שלו שונה לכבוד המאורע להר הרצל. והרצל היה כמובן יהודי, אבל זה מקרה מיוחד כי להוציא יהודי מת מהקבר כדי להעלות אותו לארץ ישראל זה מותר. וכשפינו את גוש קטיף בהתנתקות אז פינו גם את בית הקברות שם והעבירו את כל המתים שם לקבורה מחודשת, הם קיבלו אישור לזה. ויש 'קבר המזיק את הרבים' מותר לפנות. ובבבא בתרא נאמר שקברים שהעיר מקיפה אותם מכמה כיוונים, שזה פחות או יותר מה שקרה בפריז, מותר לפנות. כלומר כן, יש יוצאים מהכלל, יש מצבים שמותר להזיז יהודי מקברו אם יש סיבה טובה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">24:34</span>
                </div>
                <div class="content">
                    <p>אבל היום נהוג שלא. המצב הוא שלא נהוג להזיז קברים והולך ונגמר לנו המקום. אז מה עושים? קודם כל בונים בקומות, כי זה מה שעושים כשרוצים לחסוך במקום. יש כמה דרכים לקבור בקומות. למשל, קרובי משפחה או בני זוג יכולים להיקבר לא אחד לצד השני אלא אחד מעל השני או להפך. הראשון מביניהם שמת נקבר בקבר רגיל סטנדרטי, קבר ליחיד עם מצבה, ואחרי שהשני מת אז מעמיקים את הקבר, מורידים את הראשון למטה, שמים מעליו את המת השני כמו במיטת קומות, רק לא, ומעדכנים כמובן את המצבה שתהיה לשני אנשים ולא אחד. וככה חסכנו מקום של קבר אחד. אבל בשיטה הזאת נוהגים רק במקרים של קרובי משפחה ולא תמיד זה מתאפשר, ככה שאפשר לחסוך ככה קצת מקום אבל לא בהרבה, זה רחוק מלפתור את הבעיה. פתרון אחר שיש הרבה בתי קברות בארץ שנבנים ככה כבר שנים זה קבורת סנהדרין. כלומר לא בתוך האדמה אלא בכוכים בקיר שבנויים אחד מעל השני, שלושה או ארבעה אחד מעל השני. ואם ביקרתם בבית קברות בשנים האחרונות, אז קודם כל אני מצטער, אבל סביר שראיתם קברים כאלה. קברים שהם לא על האדמה אלא לוחות על הקיר. ואוקיי, זאת צורה אחרת לקבור, זה מקובל. זה לא נראה כמו הקבר המסורתי ולכן יש אנשים שלא אוהבים את זה. יש דבר אחר שכבר עושים בארץ וזה אשכרה פשוטו כמשמעו קבורה בקומות. יש מבנים בבית עלמין ירקון שבהם יש קברים שנראים כמו קברים רגילים, כלומר קבורת שדה, זאת אומרת בתוך האדמה ויש להם קומה שנייה ושם יש עוד קברים ברצפה וגם בקומה השלישית. כלומר מנוחת העולמים היא בין קומות של בניין. זה עובד למרות שגם זה בטח לא נראה כמו הדימוי הקלאסי של קבר וכמובן ישנה גם מערת הקבורה הענקית מתחת להר המנוחות. כל הדברים האלה עוזרים לצופף את הקברים ולהקטין את השטח של בית הקברות. בבית עלמין ירקון מתוכננים עשרה בנייני קבורה כאלה שבסך הכל אמורים להכיל 100 אלף קברים. כלומר מבחינת כמות המתים הכלל ארצית זה יספיק לשנתיים. וכל העסק הזה לא זול. העלות של הפרויקט הזה של הקבורה בקומות בירקון אמורה להיות מיליארד שקל. וסליחה אם זה נשמע כאילו אני מזלזל במתים כי באמת שאני לא, אבל אלה מיליארד שקל שאפשר היה לעשות בהם משהו בשביל אנשים חיים ועדיין לא פתרנו את הבעיה, כי גם אם תמצאו מקום למתים האלה מה עם המתים הבאים? מספר המתים לא קטן, הוא רק גדל.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">27:34</span>
                </div>
                <div class="content">
                    <p>לבעיית המחסור בשטחי קבורה בעולם יש פתרון. יש פתרון פשוט שעובד ושמוכר כבר אלפי שנים, הפתרון הוא פשוט לא לקבור. הרעיון שכשמישהו מת צריך לשים אותו בתוך האדמה זה לא מובן מאליו. זה לא דבר שכולם עושים או שתמיד עושים. יש דרכים אחרות להיפטר מגופות. אחת מהן, היותר מקובלות, היא לשרוף. שריפת גופות בחלק מהדתות ובחלק מהתרבויות בעולם זה דבר שהיה נהוג פחות או יותר מאז ומעולם ובאלו הרבה מקומות עד היום. ביפן למשל, למרות שגם היא מקום מאוד מאוד צפוף, כמעט שלא קיימת הבעיה הזאת של מחסור בקברים, פשוט משום שכמעט אין שם קברים, לפחות לא קברים כמו שאנחנו מכירים את המושג הזה. כי כמעט כל מי שמת ביפן, כלומר 99.הרבה אחוז, הם לא נקברים. הם נשרפים. הם נוהגים לשרוף את המתים שלהם, את שרידי העצמות שנותרו בתוך האפר שמים בכד ואת הכד שמים על מדף בבית, שזה כמו קבר קטן שאפשר לקחת אותו איתכם כשאתם עוברים דירה ועדיין לכבד את זכרה של סבתא. או שאפשר פשוט לקבור את הכד. אז כן, יש שם בתי קברות, אבל הקברים הם קטנטנים ביחס לקבר בגודל מלא שאנחנו מכירים כי זה רק כד קטן שקבור שם, לא בן אדם שלם. בהודו המצב די דומה, רוב התושבים הם הינדים ואצלם נהוג אחרי המוות לשרוף את הגופה ולפזר את האפר מעל נהר או במקום שהזכרון לברכה אהב. אבל שם זה נהוג מזמן. מה שמעניין זה שבעשרות השנים האחרונות המנהג של לשרוף גופות התפשט גם במקומות שלפני זה לא קיבלו אותו בכלל.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">29:25</span>
                </div>
                <div class="content">
                    <p>קחו את הנצרות למשל. אצל הנוצרים היה נהוג במשך הרבה זמן שאסור בשום אופן לשרוף גופה. חס ושלום, ג'יזס קרייסט לא. זה אחד הדברים הכי גרועים שאתם יכולים לעשות, לשרוף גופה. למה? כי הבן אדם המת שוכב בקבר שלו באופן זמני בלבד, הוא מחכה לתחיית המתים ואז הוא יקום ויחזור מיד להתפלל, לאכול קרקרים, מה שעשה קודם. אם אתם שורפים את הגופה של מישהו אתם כאילו רוצחים אותו אחרי שהוא כבר מת כי ככה אי אפשר יהיה להחיות אותו. למרות ש... מה זה אי אפשר? אני לא כל כך מבין את הטענה הזאת. אתם טוענים שאלוהים הכל יכול יכול להחזיר מתים לתחייה אבל לא יכול לעשות את זה אם שרפו אותם? כאילו עצמות יבשות ששכבו בקבר פתאום קמות והופכות לסבא ג'הושחלאל שמת ממלריה לפני 60 שנה ופתאום הוא חי ובריא? זה הגיוני לגמרי, אבל שהוא יחזור אחרי ששרפו את הגופה שלו לא? זה מופרך? בחייכם, זה אלוהים שאנחנו מדברים עליו. בואו לא נגיד לו מה הוא לא יכול לעשות, אוקיי? הוא יכול לעשות הרבה דברים. הוא יכול אפילו לברוא סלע כל כך גדול שאפילו אלוהים לא יכול להרים אותו. אז למרות שבמשך המון זמן הכנסייה הקתולית קבעה שלשרוף גופות זה אסור בתכלית האיסור וחטא היום ונורא וחס וחלילה וחס ושלום, הם שינו את דעתם. ב-1963 האפיפיור פאולוס השישי פרסם הוראה שבעצם זה דווקא לגמרי בסדר לשרוף גופות, כל זמן שזה נעשה בכבוד הראוי ואחרי הטקסים הנחוצים וכל זה. ואנשים שלא חלמו על זה קודם פתאום התחילו לעשות את זה וזה אפילו נהיה נפוץ. היום באיטליה, עדיין מדינה קתולית דתית מאוד, בערך רבע מהמתים לא נקברים בכלל אלא נשרפים. במקומות אחרים זה הרבה יותר. בצרפת בערך שליש בוחרים לשרוף את המתים, בארצות הברית בערך חצי, בבריטניה נכון ל-2017 77 אחוז מהמתים נשרפו. ומה כל האנשים האלה עושים עם האפר? מה שהם רוצים. חלקם מפזרים אותו, חלקם שומרים אותו בכד. יש כאלה שמערבבים אותו באדמה ושותלים עץ, שמבין האופציות הקיימות האמת נשמע לי די סימפתי. עץ זה הרבה יותר נחמד מקבר.</p>
                </div>
            </article>
            
            <article class="paragraph speaker-רן לוי">
                <div class="paragraph-meta">
                    <span class="speaker-name">רן לוי</span>
                    <span class="timestamp">33:43</span>
                </div>
                <div class="content">
                    <p>60 שניות על דברים שלא ידעתם על ביטוח. פינה בחסות Next Insurance המגייסת מפתחי Backend, Frontend, Full Stack ו-Frontend Team Leaders. ג'קי צ'אן הוא אחד מכוכבי הקולנוע המפורסמים בעולם וסרטי הפעולה שלו כמו סדרת 'שעת השיא' (Rush Hour) זוכים להצלחה גדולה. הסרטים של צ'אן חבים חלק גדול מההצלחה שלהם לסצנות הקרבות המושקעות שמשלבות אמנויות לחימה עם הומור סלפסטיק. צ'אן ידוע בכך שהוא עושה חלק גדול מהפעלולים בסרטים שלו בעצמו, העובדה הזאת היא חלק מהסיבה שהמעריצים שלו אוהבים אותו כל כך, אבל עולה לצ'אן באינספור פציעות. למשל בסרט 'פרויקט A' משנת 1983, הדמות של צ'אן אמורה ליפול מגובה של שש קומות. אז צ'אן באמת קפץ מגובה שש קומות ובאופן ממש לא מפתיע שבר את האגן וסדק את הגולגולת. הסיכונים שלוקח צ'אן על עצמו עושים למפיקי הסרטים שלו כאב ראש גדול מכיוון שחברות הביטוח גובות פרמיות אדירות לבטח את הסרטים שלו וגם מכריחות אותו לנקוט בכל מיני אמצעי בטיחות על הסט, מחליפות מרופדות ועד רשתות בטיחות, דברים שמעיטים מאוד את הצילומים. צ'אן מגיע מהונג קונג, שם הדרישות של חברות הביטוח היו כנראה הרבה יותר נוחות מאלה של חברות הביטוח האמריקאיות. ולכן בשלב מסוים נמאס לו מהפרמיות הגבוהות ודרישות הבטיחות הנוקשות והוא החליט להפסיק לשלם ביטוח ולממן את כל הטיפולים הרפואיים שלו ושל צוות הפעלולנים שעובדים איתו על סצנות האקשן מכיסו שלו. ולא רק ג'קי צ'אן משנה את עולם הביטוח, Next Insurance מביאה את ההייטק לעולם הביטוח עם מוצר טכנולוגי שמאפשר שירות אונליין מושלם לכל אורך הדרך, מהרכישה דרך שירות הלקוחות ועד קבלת התביעה. Next Insurance מגייסת לשורותיה מפתחי Frontend, Backend, Full Stack ו-Frontend Team Leaders ומחפשת מפתחים שרוצים להוביל את עולם הטכנולוגיה עם המתודולוגיות והכלים המתקדמים ביותר. בקרו ב-next-insurance.com/careers או הקליקו על הבאנר של Next Insurance באתר הבית של רשת עושים היסטוריה. אל תשכחו לספר להם שהגעתם דרך עושים היסטוריה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">36:07</span>
                </div>
                <div class="content">
                    <p>כן, חזרנו. שריפת גופות כמו שאמרנו חוסכת מקום, היא פותרת את הבעיה של המחסור במקום, אבל המקום שבו היא לא חוסכת הוא איכות הסביבה כי מדובר פה בפליטה מאוד רצינית של פחמן דו-חמצני לאטמוספירה, כי שריפה זה שריפה. ונכון שמדובר פה רק בבן אדם אחד אבל עדיין זה לא ממש עוזר לאיכות הסביבה הדבר הזה. ואם כל החיים שלכם שמרתם על הסביבה ולא שתיתם אפילו אף פעם שום דבר עם קש רק כדי לא לפגוע בצבים, בסוף לגמור את החיים בתור ענן של CO2 לא נעים. אז יש שיטות אחרות פחות נפוצות היום של לנסות להיפטר מגופות באופן אקולוגי בלי להשפיע על הסביבה. אפשרות אחת, דבר שקיים, זה להמיס את הגופה בעזרת חומר חומצי. זה עובד. בסופו של דבר נשארת מין אבקה שדומה לאפר שאותה אפשר לשים בכד כמובן. הבעיה היחידה עם זה זה שלהמיס את הגופה עם חומצה זה נראה לא טוב. כלומר אתם לא אמורים לצפות בתהליך, אבל עצם הרעיון לחשוב על זה זה נראה לא טוב, זה מטריד, לכן אני לא יודע, נראה לי שהרבה אנשים יעדיפו שלא. אפשרות אחרת שאני לא יודע אם היא באמת פרקטית אבל לפחות מעניינת זה משהו שהעלתה ממציאה שוודית והיא לכאורה עובדת על זה כבר כמה שנים, היא קראה לזה 'פרומשן' (Promession), קבורת פרומשן, שזה הולך ככה. מקפיאים את הגוף, מקפיאים את הגופה בעזרת חנקן נוזלי בטמפרטורה של כמעט מינוס 200 מעלות, ואחרי שהוא קפוא לגמרי מרסקים אותו. אני לא יודע אם ראיתם את זה אי פעם אבל אם אתם לוקחים נגיד מלפפון ומכניסים אותו לרגע לתוך חנקן נוזלי, כשאתם מוציאים אותו אתם יכולים לשבור את המלפפון עם פטיש. הוא נהיה קשה ככה שאפשר לשבור דברים. אז הרעיון הוא כזה, להקפיא את הגופה ואז לרסק אותה אבל בעדינות בעזרת טלטול, לרסק את הגופה עד שהיא מתפוררת והופכת שוב למעין אבקה. הדבר הזה קיבל פרסום כבר הרבה שנים, אבל ככל שאני יכול לראות אף אחד לא באמת נקבר, הומס, נשבר, איך שתקראו לדבר הזה, בשיטה הזאת עד היום. החברה הזאת נקלעה לקשיים ויכול להיות שחלק מהקשיים זה שזה ממש ממש קשה לרסק גופה של בן אדם שנקפאה בחנקן נוזלי. אז למרות שזה נשמע נחמד, לא בטוח שזה באמת הולך להיות אופציה לפחות לא בזמן הקרוב. ויש כמובן עוד אפשרות והיא פשוט אחרי שאתם מתים לשגר את עצמכם לחלל. זה קרה, זה לא קרה להרבה אנשים, אבל יש אנשים שעשו את זה. אתם יכולים לעשות את זה אם יש לכם הרבה מאוד כסף. כמובן השיא הוא של בן אדם אחד, הבן אדם היחיד עד היום שהאפר שלו פוזר על הירח. יוג'ין שומייקר הוא מדען שעבד עם נאס"א וב-1999 חללית לא מאוישת לירח פיזרה את האפר שלו שם. וזה הישג לא רע. צעד קטן לאדם, צעד יותר גדול לאדם שלא חי כבר כמה זמן.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">40:39</span>
                </div>
                <div class="content">
                    <p>זאת הייתה התשובה. את כל הפרקים של הפודקאסט הזה תוכלו למצוא ב-ranlevi.com/theanswer. רובם לא עוסקים בנושאים מקאבריים כאלה, ושם גם אפשר לשלוח לי שאלות דרך הטופס שבאתר. מידע על פרקים חדשים ומידע על הרצאות שלי כולל הרצאת 'התשובה' אפשר למצוא בעמוד הפייסבוק דורון פישלר נגד העולם. הפיק וערך את הסאונד דור קומט, אביב שם טוב ייעוץ ותמיכה מוראלית, רן לוי העורך הראשי, דני תימור המנהל העסקי, אני דורון פישלר. ביי, ביי, ביי, ביי, ביי. אוקיי, סיימנו, זה מביך. כאילו אני... אוקיי, אתם תנתקו קודם. אתם תנתקו קודם. אתם תנתקו קודם, אני לא אנתק. אני אגיד ביי. ביי, ביי. אתם לא ניתקתם, אתם לא סגרתם את הפודקאסט. לא, אני אשאר פה, אני אשאר פה עד שאתם תלחצו על סטופ. אני לא אפסיק. לפודקאסטים נוספים ולהצטרפות לרשימת התפוצה של התוכנית בקרו באתר הבית של רשת עושים היסטוריה בכתובת ranlevi.com. או הורידו את אפליקציית רשת עושים היסטוריה שבחנות האפליקציות של אנדרואיד.</p>
                </div>
            </article>
            
        </div>
        
    
        
    
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>