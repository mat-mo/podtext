<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>[התשובה] פלסטיק זה רע? - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>[התשובה] פלסטיק זה רע?</h1>
        <div class="meta-row">
            <span class="meta-date">פורסם ב: 10 בפברואר 2020</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="transcript-container" id="transcript">
        
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">00:00</span>
                </div>
                <div class="content">
                    <p>שלום, זאת התשובה. אנחנו מקליטים עכשיו עם זרועות חדשות מעולות של המיקרופון, הנה תשמעו. זה, הדבר הזה, זה אני מזיז את המיקרופון מצד לצד. אתם לא אמורים לשמוע את זה, אבל זה ממש ממש כיף. טוב, אנחנו תכף מתחילים.</p>
                </div>
            </article>
            
            <article class="paragraph speaker-קריין">
                <div class="paragraph-meta">
                    <span class="speaker-name">קריין</span>
                    <span class="timestamp">00:27</span>
                </div>
                <div class="content">
                    <p>אז יש לכם מזרן בחדר השינה, הוא בסדר גמור, אולי קניתם אותו לפני שנתיים-שלוש וחבל לקנות מזרן חדש, אבל הוא לא הכי נוח, אולי אפילו עושה לכם קצת כאבי גב. מה עושים? לפנדה יש פתרון מעולה עבורכם. טופר היא שכבת נוחות מוויסקו שאפשר לשים על כל מזרן קיים ולשדרג את חווית השינה באופן מיידי ובשבריר מעלותו של מזרן רגיל. בקרו באתר של פנדה, pandazz.co.il והזמינו לעצמכם טופר חדש ללא התחייבות. לא אהבתם? יש לכם 30 לילות להתחרט, ומשלוחים והחזרות חינם. פנדה, pandazz.co.il. ככה קונים היום מוצרי שינה דרך האינטרנט.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">01:26</span>
                </div>
                <div class="content">
                    <p>היי, אני דורון פישלר, זאת התשובה. בפודקאסט הזה אנשים שואלים שאלות ואני עונה עליהם, אבל אני מודה שברוב המקרים אלה לא השאלות הכי חשובות בעולם. כלומר, אני לא מזלזל לרגע בחשיבות של הקמת מגלשת מים מירושלים לתל אביב, אבל שאלות אקטואליות שברומו של עולם יש מספיק אנשים אחרים שמדברים עליהם ואני לא ממש נכנס לנושאים האלה כי לא צריך אותי בשביל זה. אבל במקרה הזה הגיעה אליי שאלה שהיא אשכרה אקטואלית ושווה תשובה.</p>
                </div>
            </article>
            
            <article class="paragraph speaker-נועם">
                <div class="paragraph-meta">
                    <span class="speaker-name">נועם</span>
                    <span class="timestamp">02:09</span>
                </div>
                <div class="content">
                    <p>האם פלסטיק זה רע?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">02:15</span>
                </div>
                <div class="content">
                    <p>וזאת בהחלט סוגיה בוערת. כי פלסטיק זה עניין גדול. אתם מוקפים בפלסטיק. יש המון פלסטיק ממש לידכם ממש עכשיו. יש סיכוי לא רע שממש ברגע זה אתם יושבים על פלסטיק. או לבושים בפלסטיק. או שיש לכם פלסטיק ממש מתחת לאצבעות. אם אתם בתוך רכב, הרכב כולל הרבה פלסטיק. אם אתם ליד מחשב תסתכלו רגע ממה עשויה המקלדת שלכם, המדפסת וחלקים מהמסך. יש עט לידכם? יש פלסטיק. יש לכם בקבוק? יש לכם ארנק? יש לכם כרטיסים בארנק? יש לכם פלסטיק בסביבה. רהיטים, צעצועים, מוצרי חשמל, ומה שלא עשוי מפלסטיק ארוז בפלסטיק. משהו כמו 30-40 אחוז מהפלסטיק בעולם הוא לא מוצר, אלא הוא אריזה של משהו. כשאתם קונים משקאות, אתם קונים אותם בתוך בקבוק פלסטיק. אותו דבר לגבי שמפו או מוצרי ניקוי. הנה, אתם קונים ירקות, החסה מגיעה בתוך אריזת ניילון כזאת או קופסת פלסטיק שקוף כזה וכמובן את העגבניות אתם שמים בתוך שקית פלסטיק. אגב, סליחה, הודעה אישית. למאזינה שנתם הר קדוש. כן, זה נכון גם לגבייך. אני יודע שבבית האבן שבנית במו ידייך יש אך ורק רהיטים מבמבוק קלוע ביד, ואת אוכלת רק ירקות אורגניים שגידלת אצלך בגינה ולובשת רק צמר אורגני של כבשים שגדלו במרעה חופשי אורגני מקומי ברמת הגולן ואכלו אך ורק עשב פראי. גם לך שנתם יש פלסטיק בסביבה. משום שאם את שומעת אותי עכשיו, את שומעת אותי מאיזשהו רמקול או אוזניות. זה אלא אם כן אני נמצא ממש לידך ומדבר אליך באופן אישי ואני לא. ואין רמקול או אוזניות שאין בהם פלסטיק. אין מה לעשות, אם אתם חיים במאה ה-21 אתם משתמשים בפלסטיק. אין דרך להתחמק מזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">04:31</span>
                </div>
                <div class="content">
                    <p>אבל בזמן האחרון יש הרגשה כאילו פלסטיק הפך פתאום לאויב הציבור. עד ממש לא מזמן כשאני הייתי הולך לסופר הייתי שם את הדברים שלי בשקיות ניילון חד פעמיות. זה לא דבר שהייתי חושב עליו זה פשוט איך שדברים עבדו. אתה הולך לסופר אתה לוקח שקיות. החלק היחיד הקשה בזה היה להפריד את השקית מעצמה כדי למצוא את הפתח את הדבר הזה. ואז העבירו בארץ חוק שאסור לחלק שקיות ניילון בסופר. פתאום שואלים אתכם כמה שקיות אתם רוצים ולוקחים על זה כסף. עשרה אגורות אבל עדיין כסף. וזה עבד כי אנשים פתאום התחילו להשתמש בשקיות רב פעמיות והאמת שזה תכלס נוח. ואחרי השקיות הגיעו הקשיות. עד לא מזמן כל פעם שהייתי מזמין במסעדה איזה מיץ או קולה או מים הייתי מקבל אותו עם קשית פלסטיק. אף אחד אפילו לא היה שואל אם אני רוצה קשית. אני לא צריך קשית. אני בהחלט מסוגל לשתות מיץ תפוזים בלי קשית. אבל נותנים את זה בכל מקרה. אתה רוצה תשתה עם קשית לא רוצה תזרוק נו מה כולה חתיכת פלסטיק. אבל עכשיו לא ממש. פתאום הקשיות האלה הפכו לזוועה. כמה רשתות הפסיקו לגמרי להשתמש בקשיות פלסטיק. יש מדינות שהוציאו את קשיות הפלסטיק מחוץ לחוק. במקום זה לפעמים אתם מקבלים את קשיות הנייר הדוחות האלה שעושות להכל טעם של קרטון. או שלא נותנים קשית בכלל. לא שזה מפריע לי במיוחד כי כמו שאמרתי אני ילד גדול אני לא צריך קשית. אני יודע לשתות גם בלי אבל מה קרה פתאום? למה פעם זה היה כל כך בסדר שהיו דוחפים לכל אחד קשית אם הוא רוצה ואם הוא לא רוצה ועכשיו פתאום זה רע? ולמה עכשיו לחלק נייר זה כן בסדר? האנשים שמחלקים את קשיות הנייר האלה זה לא אותם אנשים שפעם היו מוסיפים לחתימה שלהם במייל אנא חשוב על הסביבה לפני שתדפיס מסמך זה? למה פתאום נייר זה אחלה ואפשר לבזבז את זה כמה שרוצים אבל פלסטיק לא? פתאום כולם שונאים פלסטיק כאילו הדבר הכי חשוב שצריך לעשות כדי לעזור לסביבה זה לא להשתמש בפלסטיק. מתי פלסטיק נהיה פתאום מרושע? ולמה הוא צוחק עליי?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">06:37</span>
                </div>
                <div class="content">
                    <p>פלסטיק זה נפלא. פלסטיק זה פשוט חומר קסום ומופלא ומדהים. בגלל שכל כך הרבה ממה שאנחנו עושים קשור בפלסטיק זה נראה כמו הדבר הכי מובן מאליו בעולם וקשה לנו אפילו לתאר לעצמנו את העובדה שפלסטיק זאת המצאה די חדשה. סוגים מסוימים של פלסטיק אומנם היו ידועים גם די מזמן אבל התעשייה של הפלסטיק הייצור ההמוני של פלסטיק זה דבר שהתחיל לפני פחות מ-100 שנה. ועד אז כל הדברים שהיום עשויים מפלסטיק פשוט לא היו. קשה לתאר עולם כזה שאין בו לגו. עולם בלי לגו איזה זוועה זה. ואז התגלה הפלסטיק.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">07:26</span>
                </div>
                <div class="content">
                    <p>עכשיו מה זה פלסטיק בכלל? אין חומר שנקרא פלסטיק. פלסטיק זה הרבה דברים. החומר שממנו עשויה שקית ניילון והחומר שממנו עשוי כיסא נוילגן זה לא אותו חומר. אבל שניהם פלסטיק. פלסטיק זה שם כולל למשפחה של חומרים שהשמות הפרטיים שלהם הם פוליאתילן, פוליפרופילן ופוליקרבונט ועוד כמה פולים. כולם חומרים סינתטיים. כלומר הם לא מצויים בטבע. בשום מקום בעולם לא גדל עץ פלסטיק וגם לא חוצבים אותו מתוך מחצבת פלסטיק. אלה חומרים שמסונתזים מנפט. לכולם אנחנו קוראים בשם הכולל פלסטיק ופלסטיק זה דבר מעולה. יש לו שילוב של תכונות שלא ממש היה לשום חומר אחר עד שהוא הגיע. פלסטיק הוא חזק, הוא קל, הוא עמיד למים, מאוד קל לצקת אותו לכל צורה שרוצים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">08:31</span>
                </div>
                <div class="content">
                    <p>אבל בנוסף לכל זה לפלסטיק יש עוד תכונה אחת באמת מדהימה זאת שנותנת לו את הכוח העל האמיתי שלו. הדבר הבאמת מדהים בפלסטיק זה זול. זה זול באופן מדהים. מהרגע שהתשתית לייצור פלסטיק קיימת זה פשוט כל כך זול לייצר אותו יותר מכל דבר אחר יותר מעץ ויותר מזכוכית ויותר ממתכת. הרעיון שנמצא פתאום חומר שיש לו כל כך הרבה תכונות מדהימות והוא כל כך זול זה כאילו שהתגלתה פתאום דרך לייצר יהלומים במחיר של שקל לקילו. וברור שאם הייתה אפשרות כזאת למה לייצר דברים מכל דבר אחר חוץ מיהלום? אז אנשים היו עושים רהיטים מיהלומים וסכו"ם מיהלומים וצעצועים מיהלומים כי למה לא? אז זה בדיוק מה שקרה. התחילו לייצר הכל מפלסטיק.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">09:32</span>
                </div>
                <div class="content">
                    <p>פלסטיק זה כל כך זול שאנחנו משתמשים בו חד פעמית. כל תעשיית הכלים החד פעמיים האלה של להשתמש ולזרוק זה דבר ממש מוזר אם חושבים על זה למשך יותר מדקה. נגיד אתם במסיבת יום הולדת ומחלקים את העוגה. אז מה שקורה זה שלוקחים הרבה צלחות חד פעמיות ופורסים את העוגה לקוביות ושמים את הפרוסת עוגה על צלחת ומגישים לכם אותה ואז אתם לוקחים את העוגה מהצלחת ואוכלים אותה וזורקים את הצלחת לפח. סך הכל העוגה נגעה בצלחת משהו כמו חמש שניות. זה כל התפקיד שהצלחת הזאת תמלא אי פעם. חמש שניות של תמיכה בעוגה. עכשיו את הצלחת הזאת מישהו עשה. היה צריך לייצר אותה באיזה מפעל בסין ואז להעמיס אותה על ארגז במשאית ולקחת אותה לנמל ולהעמיס אותה על ספינה שהקיפה את העולם ואז זה הגיע לארץ ופרקו אותה ושמו אותה על עוד משאית ולקחו אותה לחנות שבה מישהו קנה אותה והביא אותה אליכם. כל זה בשביל למלא תפקיד של חמש שניות. איך זה הגיוני בכלל? אבל כן איך שהוא כל זה משתלם כי הצלחת הזאת נקנתה בסט של 50 צלחות חד פעמיות ב-5 שקלים. היא עולה ליטרלי 10 אגורות. והאמת אם מציעים לי לשלם 10 אגורות בשביל להתחמק משטיפת כלים אז כן תכלס נשמע כמו עסק טוב מה אני אגיד. אבל זה קצת מטורף שזה המצב. אז מכיוון שזה כל כך זול וכל כך שימושי מייצרים הרבה פלסטיק בעולם. כל שנה מיוצרים בעולם פחות או יותר 400 מיליון טונות של פלסטיק. שזה דרך אגב פחות או יותר המשקל הכולל של כל בני האדם בעולם. כלומר זה כאילו שלכל אדם שחי בעולם לכל אישה איש ילד וילדה בעולם מייצרים איש מפלסטיק במשקל זהה כל שנה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">12:00</span>
                </div>
                <div class="content">
                    <p>ומכיוון שמייצרים כל כך הרבה פלסטיק כל שנה גם זורקים לזבל כמות דומה של פלסטיק וזה שיש כל כך הרבה פלסטיק בזבל זאת בעיה אבל זאת לא בעיה בגלל שזה פלסטיק זאת בעיה בגלל שיש כל כך הרבה מזה. אם זה היה חומר אחר שהיה כל כך זול ונפוץ אז הוא היה הופך לבעיה. כלומר אם באמת היינו מייצרים יהלומים כל כך בזול אז כל הזמן היינו שומעים דברים.</p>
                </div>
            </article>
            
            <article class="paragraph speaker-כתב">
                <div class="paragraph-meta">
                    <span class="speaker-name">כתב</span>
                    <span class="timestamp">12:19</span>
                </div>
                <div class="content">
                    <p>אל חוף יפה פה זה הגיעו מדי קיץ משפחות וילדים על מנת לשחק ולהיטבל בין הגלים. אך היום כפי שאתם רואים החוף נראה שונה. עשרות טונות של יהלומים מכסים את החוף ופוגמים בנוף הבראשיתי.</p>
                </div>
            </article>
            
            <article class="paragraph speaker-משה">
                <div class="paragraph-meta">
                    <span class="speaker-name">משה</span>
                    <span class="timestamp">12:35</span>
                </div>
                <div class="content">
                    <p>תשמע אני פה מגיל קטן, מגיל קטן אני גדל על החוף הזה מילדות. זה חוף מדהים היה פה מדהים ועכשיו איפה מרוב יהלומים אי אפשר לראות את הזפת. אני דג פה דגים אני מביא הביתה כל דג שאני מביא אני פותח אותו בפנים הכל יהלומים פשוט.</p>
                </div>
            </article>
            
            <article class="paragraph speaker-כתב">
                <div class="paragraph-meta">
                    <span class="speaker-name">כתב</span>
                    <span class="timestamp">12:51</span>
                </div>
                <div class="content">
                    <p>מהמשרד להגנת הסביבה נמסר כי יעשה כל מאמץ כדי לנקות את החוף מזיהום היהלומים. עם זאת השבועות נוקפים והניקיון.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">13:03</span>
                </div>
                <div class="content">
                    <p>אז האם פלסטיק מזיק לסביבה? התשובה הקצרה היא כן. פלסטיק מזיק לסביבה הוא מזיק בשתי צורות עיקריות. בתחילת החיים שלו ובסוף החיים שלו. קודם כל פלסטיק כבר אמרנו מיוצר מנפט. משהו כמו 4 אחוז מהנפט הגולמי שמופק בעולם הופך לפלסטיק. עכשיו התהליך של ייצור הפלסטיק גם הוא מבזבז נפט בכמות די דומה עדיין 4-5 אחוז משהו כזה וכאן אנחנו מדברים על נפט שנשרף שמנוצל שמשחרר פחמן דו חמצני לאטמוספירה וכך תורם להתחממות של כדור הארץ ולמשבר האקלים. לא טוב. עדיין זאת כמות קטנה יחסית לכל היתר. כלומר למרות הכמות האדירה של פלסטיק שמיוצרת כל שנה כל מיליוני הטונות האלה עדיין מדברים פה על פחות מעשירית מהנפט שמופק בעולם. כלומר אם כל המדינות בעולם היו מחליטות פה אחד החל ממחר להפסיק לחלוטין את הייצור של פלסטיק לנצח מה שבלי ספק לא הולך לקרות. אם זה היה קורה זה היה משפיע על ההתחממות הגלובלית מעט. אני לא רוצה לזלזל כמובן כן גם שינוי של כמה אחוזים זה שינוי משמעותי זה בהחלט לא כלום אבל זה פשוט ממש מעט ביחס לנזק שגורם כל יתר הנפט שמשמש לדלק למכוניות, מטוסים וכל זה. אז כן זאת בהחלט השפעה סביבתית של פלסטיק אבל הפלסטיק הוא לא הגורם העיקרי להתחממות הגלובלית. כשמדברים על הנזק הסביבתי של פלסטיק בדרך כלל לא מדברים על זה מדברים על הקצה השני של החיים של הפלסטיק על מה שקורה אחרי שאנחנו משתמשים בו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">15:05</span>
                </div>
                <div class="content">
                    <p>הבעיה עם פלסטיק כמו שאתם בטח יודעים זה שהוא חומר טוב מדי. הוא חזק אמרנו הוא עמיד הוא לא מתכלה. אותה צלחת פלסטיק חד פעמית שהשתמשתי בה במשך חמש שניות לא תיעלם אחרי שהפסקתי להשתמש בה היא נשארת. יש סוגים של פלסטיק שנשמרים מאות שנים. יכול להיות שהצלחת הזאת תחיה יותר זמן ממני. כשאני כבר אמות ואני אתפרק הצלחת הזאת עדיין לא. היא עדיין תהיה צלחת. והתכונה הזאת של פלסטיק זה שהוא לא הולך לשום מקום לא מתפוגג לא נעלם לא מתכלה זאת בעיה. הרבה מהבעיה היא בים. כמו שבטח שמעתם המון זבל פלסטיק מגיע לים. משהו כמו 8 מיליון טונות פלסטיק בשנה מגיעים לים ואז אנחנו מקבלים את כל התמונות העצובות האלה של צבי ים עם קשית פלסטיק תקועה באף ושחפים שנחנקים משקיות ולווייתנים עם קיבה מלאה בזבל. וזה ממש עצוב. חיות מתות מכל הזבל הזה שצף בים. הרבה חיות מתות מזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">16:21</span>
                </div>
                <div class="content">
                    <p>ובכל זאת יכול להיות שכל זה שולי. שהנזק האמיתי של פלסטיק בים הוא זה שאנחנו לא יכולים לראות. כי פלסטיק לא מתכלה אבל הוא כן מתפרק. בקבוק פלסטיק שצף לו בים בשמש עם הקרינה של השמש לאט לאט מתפרקות ממנו חתיכות זעירות מה שנקרא מיקרופלסטיק. חתיכות בגודל של פחות מחצי מילימטר והן עשויות להתפרק לפיסות עוד יותר קטנות ננופלסטיק שאלה דברים שאפילו אי אפשר לראות. זה דבר בגודל של וירוס אבל עדיין פלסטיק. והים מלא בדברים האלה. כל חלק של האוקיינוס היום מלא במיקרופלסטיק. טריליונים של פיסות של פלסטיק מיקרוסקופי. ודברים אוכלים את הפיסות האלה. זואופלנקטון יצורים ימיים זערוריים הם בולעים את המיקרופלסטיק ביחד עם המים ודגים אוכלים את הזואופלנקטון ובני אדם אוכלים את הדגים. ולאורך כל התהליך הזה הפלסטיק נשאר פלסטיק וככה מיקרופלסטיקים מגיעים לגוף של בני אדם. כבר עכשיו יש כמויות מדידות של פלסטיק בתוך הגוף של בני אדם. ונשאלת השאלה זה בריא העסק הזה?</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">17:50</span>
                </div>
                <div class="content">
                    <p>אז כנראה שלא. אבל עד כמה בדיוק זה מזיק העובדה שיש לנו פלסטיק בתוך הגוף את זה אני לא ממש יכול להגיד לכם. כי הנושא הזה די חדש. המחקר בנושא של המיקרופלסטיק הוא ממש חדש לא היה מספיק זמן לעשות מחקרים טובים להעריך על איך בדיוק משפיע המיקרופלסטיק על גוף של דגים ועל גוף של בני אדם. אז יש חששות שזה מסרטן או גורם לכל מיני נזקים אחרים אבל תכלס האם זה באמת קורה אני לא יודע להגיד לכם כרגע המחקר כמו שאומרים בחיתוליו. חיתולים רב פעמיים דרך אגב לא חיתולי פלסטיק. אז עקרונית יכול להיות שיתגלה שהכל סבבה ובעצם זה לא עושה שום דבר ואתם יכולים לאכול פלסטיק כמה שבא לכם וזה לא יעשה לכם כלום. אבל כנראה שלא. יהיה די סביר להניח שזה לא מועיל. אבל עד כמה זה מזיק ובאיזה דרכים בדיוק זה מזיק את זה אנחנו פשוט לא יודעים עדיין. נגיד את זה ככה, זה לא נשמע טוב.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">18:49</span>
                </div>
                <div class="content">
                    <p>אז אין ספק פלסטיק בים מזיק. וכדאי מאוד שהפלסטיק שלנו לא יגיע לים. אבל מה בעצם הקשר בין כל זה לקשית הפלסטיק שנתנו לי או שלא נתנו לי במסעדה? אם כבר נתנו לי קשית אני שותה ממנה או לא שותה ממנה ואז אני זורק אותה לפח. איך היא הגיעה משם לים? התשובה היא היא לא. הקשית שאני זורק לפח לא תגיע לים היא מגיעה לפח ומשם מגיעה משאית זבל ולוקחת אותה ומשם היא מגיעה לאתר הטמנה או כמו שקוראים לו בעברית מדוברת מזבלה. מזבלה לא נמצאת בשום מקום באזור של הים. אפילו אז אם קיים היה הסיכוי שירד גשם יחלחל ויקח אותה מיקרופלסטיקים למי תהום וככה יזהם אותנו בפלסטיק גם זה כבר לא קורה באתר הטמנה מודרניים כי לפני שמתחילים לשים שם את הזבל חופרים שם בור ומרצפים אותו בבטון אטום כדי שדברים כאלה לא יקרו. אז לא, אם אני בארץ ואני זורק את הקשית לזבל היא לא הולכת להגיע לים ואני לא הולך להציל שום צב בזה שוויתרתי על הקשית הזאת.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">19:52</span>
                </div>
                <div class="content">
                    <p>אז איך בכל זאת מגיע פלסטיק לים? קודם כל אם אתם לא זורקים את הזבל שלכם לפח אם אתם עושים פיקניק על חוף הים ופשוט משאירים שם את הבקבוקים והשקיות שלכם אז כן הם יגיעו לים וכמו כן אתם במילה לא יפה מה מותר לי להגיד? מותר לי להגיד זבל של אנשים? זבל של אתם זבל של אנשים. כמה זה קשה לקחת את הזבל שלכם איתכם ולזרוק אותו לפח? אז כן אנשים כאלה הם בהחלט מקור לפלסטיק שמגיע לים אבל האמת שזה לא המקור העיקרי. רחוק מזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">20:30</span>
                </div>
                <div class="content">
                    <p>המקור העיקרי של פלסטיק שמגיע לים הוא סין. וגם אינדונזיה והפיליפינים וויאטנם אבל יותר מזה סין. אלה מדינות שבהן תשתית פינוי האשפה היא פחות טובה וחלק גדול מהאשפה שלהם לא מגיע לאתר הטמנה מסודרים אלא פשוט נשפך לנהרות והנהרות זורמים על הים. חלק עצום מכל הפלסטיק שבים מגיע ממקום אחד מנהר היאנגצה בסין. פשוט משום שחלק גדול מסין שופכת את הזבל שלה אל הנהר הזה והוא מזרים את הכל לאוקיינוס השקט. אז אם אתם זורקים בקבוק לזבל בישראל הוא לא יגיע לים אם אתם זורקים בקבוק לזבל בסין יש סיכוי לא רע שהוא כן יגיע לשם.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">21:22</span>
                </div>
                <div class="content">
                    <p>עכשיו אפשר לעשות למדינות האלה נו-נו-נו אבל בדרך כלל מדובר במדינות שיש להן פשוט בעיות קשות יותר. פינוי אשפה מסודר זה דבר שעולה הרבה כסף ויש סדרי עדיפויות למה לעשות עם הכסף הזה ומדינות בדרך כלל מעדיפות להשקיע בזה שלתושבים שלהן יהיה מה לאכול ואיפה לעבוד ובתי ספר וחיסונים וכבישים יש הרבה מאוד דברים להשקיע בהם לפני שהם דואגים למה יקרה לבקבוקי הפלסטיק שאנשים שותים אחרי שהם זורקים אותם לזבל. באופן כללי לדאוג לכדור הארץ זה דבר שאנשים עושים רק אחרי שהם דואגים לעצמם וקשה להאשים אותם בזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">21:58</span>
                </div>
                <div class="content">
                    <p>יש גם מקורות אחרים לפלסטיק שמגיע לים. חלק משמעותי מהפלסטיק בים הוא פלסטיק שלא היה אף פעם ביבשה פשוט ציוד דייג. רשתות דייג שנועדו לתפוס דגים שנפגמות ונקראות או שאנשים פשוט זורקים אותם וקונים חדשות. חוץ מזה מיקרופלסטיק יכול להגיע מהיבשה למשל מצמיגים של מכוניות. אתם נוסעים על הכביש הצמיגים נשחקים מתפרקים מהם פיסות זעירות של גומי ועם הגשם הבא הפיסות האלה יזרמו לים. כל זה מאוד חשוב ומאוד מדאיג ולא קשור בשום צורה לקשית הפלסטיק שלכם.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">22:37</span>
                </div>
                <div class="content">
                    <p>למזלנו לפסולת הפלסטיק יש פתרון קסם פשוט וקל שמעלים את כל הבעיה. כולנו ביחד מחזור! פשוט ממחזרים ואז הכל בסדר. כל הפלסטיק פשוט חוזר בחזרה והופך שוב לבקבוקים וככה שום נזק לא נגרם לסביבה. לרוע המזל וזה באמת לא נעים לי להגיד אבל מחזור פלסטיק לא איך להגיד עובד. או לפחות הוא לא עובד כמו שהיינו רוצים שהוא יעבוד. למרות שתעשיית המחזור קיימת כבר עשרות שנים עדיין רק חלק קטן מאוד מהפלסטיק בעולם ממוחזר. פחות מ-10 אחוז מהפלסטיק ממוחזרים בארץ וזה לא שתעשיית המחזור בארץ מפגרת במיוחד אותו דבר נכון כמעט בכל מקום בעולם. פחות מ-10 אחוז מהפלסטיק בעולם התמחזר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">23:42</span>
                </div>
                <div class="content">
                    <p>למה? כי למחזר פלסטיק זה ממש קשה. אני לא אומר שמחזור באופן כללי לא עובד ממש לא יש תחומים שבהם מחזור עובד אחלה. כשאתם מחזירים לסופר פחיות ובקבוקים עם פיקדון ואם אתם לא עושים את זה אז כדאי שתעשו אתם מקבלים 25 אגורות על כל אחד מהם על כל הבקבוק פלסטיק ועל כל פחית אלומיניום. אבל מה שקורה לבקבוקים ולפחיות האלה החל מאותו רגע הוא סיפור שונה לגמרי. הפחית עשויה מאלומיניום ואלומיניום מתמחזר נהדר מכיוון שהוא אלומיניום זה יסוד אפשר להתיך אותו ולעשות ממנו משהו חדש והוא עדיין אלומיניום. כלומר הפחית החדשה שנוצרה מהפחיות הישנות שלכם תהיה טובה בדיוק באותה מידה כמו הפחית המקורית וגם אותה אפשר יהיה למחזר אחר כך עוד פעם שוב ושוב ושוב. אבל במקרה של פלסטיק זה לא ככה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">24:38</span>
                </div>
                <div class="content">
                    <p>אני הייתי רוצה שבקבוק הפלסטיק שלי הממוחזר ויהפוך לבקבוק חדש אבל זה פשוט לא ככה. בתור התחלה פלסטיק הוא לא פלסטיק פלסטיק הוא הרבה דברים. הוא הרבה חומרים שונים וקודם כל חלק מהחומרים האלה לא מתמחזרים בכלל. אלה שכן כל אחד מהם צריך להתמחזר בנפרד. אסור לערבב ביניהם אי אפשר למחזר כמה סוגים שונים של פלסטיק ביחד כמו שאי אפשר למחזר פלסטיק וזכוכית ואלומיניום ביחד. אז כדי למחזר את הפלסטיק צריך קודם כל למיין טוב טוב את סוגי הפלסטיק. אז גם אם שמים בפח אחד אך ורק שקיות פלסטיק איזה שקיות? יש את השקיות של הירקות האלה שהן כל כך דקות שהן בקושי קיימות ויש את השקיות הגדולות והעבות יותר עם לוגו של רשת אופנה עליהן זה לא אותו חומר ואי אפשר למחזר אותם ביחד צריך למיין אותם. או אם אתם שמים במכל מחזור בקבוק עם פקק. הבקבוק עשוי מ-PET פוליאתילן סוג של פלסטיק. הפקק עשוי מפוליפרופילן שזה סוג אחר לגמרי של פלסטיק. אסור שהם יהיו ביחד בתהליך המחזור. וגם אם אתם אזרחים טובים ואתם מורידים את הפקק לפני שאתם שמים את הבקבוק עדיין נשארת שם הטבעת הקטנה הזאת שמתחת לפקק נכון? גם אותה צריך להוריד. וגם התווית שעל הבקבוק שעשויה מחומר אחר והדבק מה עם הדבק? והשאריות של המיץ שנשארו בפנים גם לא טוב גם אותם צריך לנקות. עכשיו אתם לא באמת צריכים לעשות את כל זה כן אני לא אומר שאתם צריכים להפשיט כל בקבוק ולנקות אותו באופן הרמטי לפני שאתם שמים אותו במחזור. אף אחד לא מצפה מכם לעשות את זה יש אנשים במפעלי המחזור שזה התפקיד שלהם למיין את הבקבוקים לפי החומר שממנו עשויים ולהוריד מהם את הפקקים והטבעות והכל. אבל מה האנשים האלה צריכים לאכול ולכן צריך לשלם להם משכורת ולכן זה עולה כסף התהליך הזה זה מאוד מייקר את התהליך של מחלור הפלסטיק.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">26:32</span>
                </div>
                <div class="content">
                    <p>ואחרי שעשינו את כל זה הבעיות לא נגמרו כי בתהליך של המחזור הפלסטיק נפגע. הוא מאבד את האיכות שלו לכן כל דבר שעשוי מפלסטיק ממוחזר לא עשוי רק מפלסטיק ממוחזר צריך לשלב בו גם איזושהי כמות של פלסטיק חדש כדי לחזק אותו וגם אז הוא פחות איכותי ממה שהוא היה קודם. אי אפשר להשתמש בו לאותה מטרה. מבקבוקים לא מייצרים בקבוקים. הפלסטיק הממוחזר לא מספיק טוב בשביל לעשות ממנו בקבוקים עושים ממנו סיבי ניילון שמשמשים בבגדים או משלבים את החומר במוצרי פלסטיק קשיח כמו כיסאות ואותם דרך אגב אי אפשר למחזר בכלל. כלומר פלסטיק מתמחזר לכל היותר פעם אחת. אז התוצאה של כל זה שלמחזר פלסטיק זה יקר זה לא יעיל זה לא תמיד עובד בכלל ומעבר לכל זה צריך להתמודד עם כוח העל של הפלסטיק העובדה שהוא כל כך זול. אז בהרבה מקרים פשוט יותר זול לקנות פלסטיק חדש מאשר להשתמש בפלסטיק ממוחזר. לכן מחזור פלסטיק לא יעיל כלכלית. וכשמשהו לא יעיל כלכלית אנשים פשוט לא עושים אותו.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">27:48</span>
                </div>
                <div class="content">
                    <p>אז מה עושים עם כל הבקבוקים האלה שאתם שמים במחלאות האלה שנראים כמו כלובים לבקבוקי פרה? מוכרים אותם למישהו שכן רוצה אותם. שמים אותם באונייה ומשטים אותם למישהו שכן יכול למחזר אותם. מי? שאלה מצוינת ולמרות שניסיתי לא הצלחתי למצוא תשובה אמינה לכל זה. אני לא יודע לאן הולכים הבקבוקים מישראל. הבנתי שלפחות בעבר השיטו אותם לטורקיה והיה זמן שלפחות חלק מהם הגיעו לסין. כל המכולות האלה שמגיעות מסין העמוסות בכלים חד פעמיים וצעצועי פלסטיק וכל היתר אז אנחנו החזרנו להם את זה. מכולות יוצאות בחזרה לסין כשהן מלאות וגדושות בזבל פלסטיק בקבוקים מעוכים. ומאירופה ומארצות הברית גם שם הייתה אותה בעיה רוב הבקבוקים שלהם לא מוחזרו אצלם אלא העמיסו אותם על ספינות והשיטו את כל הזבל לסין. כי בסין יש מפעלי מחזור ויש כוח אדם זול יותר ולכן להם זה כן משתלם למחזר את הבקבוקים וככה הפלסטיק חזר הביתה והושלם מעגל החיים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">28:56</span>
                </div>
                <div class="content">
                    <p>אז הכל סבבה רק שיש עוד עניין. זוכרים את מה שאמרתי קודם על סין? משום שחלק גדול מסין פשוט שופכת את כל הזבל שלה אל הנהר הזה והוא מזרים את הכל לאוקיינוס השקט. היי יש פה אקו! כן אה סין היא מזהמת הפלסטיק הכי גדולה ומערמות הבקבוקים האלה נשארות שאריות שאותם אי אפשר למחזר ומה קורה לשאריות האלה? זורקים אותם לזבל ומכיוון שאנחנו בסין אז יכול להיות שהם יגיעו ליאנגצה ומשם לים. כלומר דווקא הפלסטיק שאתם שמתם במחזור כמו ילדים טובים הוא הפלסטיק שעלול להגיע לאוקיינוס ולזהם את הים.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">29:43</span>
                </div>
                <div class="content">
                    <p>אגב אם זה מדאיג אתכם וזה צריך אז תשמחו אולי לשמוע שזה פשוט לא קורה יותר. כי לפני כמה שנים סין החליטה שנמאס לה להיות סל המחזור של העולם ופשוט הפסיקה כמעט לגמרי לייבא פסולת פלסטיק ממדינות אחרות. אז מה עושים עכשיו? מוכרים את הזבל הזה למדינות אחרות אבל זה מסובך. זה יותר קשה ממה שזה היה פעם וגם כל התהליך הזה של להעמיס את הפלסטיק לספינה ולהשיט אותו מסביב לעולם גם זה יקר ולפעמים קורה שפשוט לא מצליחים למצוא למי למכור אותו ואז הפלסטיק למחזור היפה הזה פשוט הולך להטמנה. כלומר הוא מגיע לאותה מזבלה עם כל שאר הזבל. שוב האם זה קורה בארץ? האם בארץ קורים מקרים שפסולת למחזור פשוט מוטמנת? שאלה מצוינת. אני לא יודע. מה שאני כן יודע זה שמחזור פלסטיק זה כנראה עדיין למרות כל מה שאמרתי עדיף למחזר מאשר לא למחזר אבל להגיד שזה פותר את הבעיה של פלסטיק ממש ממש לא. רחוק מאוד מזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">30:51</span>
                </div>
                <div class="content">
                    <p>אז בשביל מה צריך את כל העסק הזה? בשביל מה כל המחזור בקבוקים בשביל מה כל הבלאגנים עם הקשיות והשקיות אם זה תכלס לא משפיע הרבה? יש אנשים אומרים שזה לא באמת על שקיות וקשיות זה לא העניין. שקיות וקשיות זה הדברים שאנחנו רואים בעין אבל יש כמובן הרבה מאוד השפעות סביבתיות לדברים שאנחנו לא רואים. אם אני אשתה עם קשית או לא זה לא מה שיציל את העולם אבל זה פשוט עניין של מודעות. אם אני מודע לבעיה בקשית שלי אז אני מודע לבעיות סביבתיות באופן כללי וזה ילמד אותי אולי לחיות באופן פחות מזיק לסביבה. יכול להיות שזה נכון. מצד שני יש אנשים שחוששים שההשפעה של זה תהיה בדיוק הפוכה שאני יכול להגיד לעצמי אני היום לא שתיתי עם קשית ולא לקחתי שקית ניילון מהסופר אז אני בסדר. אני עכשיו יכול לשרוף דלק בחשבון ולזרוק טונות של זבל ולאכול קילו בשר כי מה אתם רוצים? אני את שלי בשביל הסביבה עשיתי כבר. יש אנשים שחושבים שאם הם ממחזרים את בקבוקי הפלסטיק שלהם אז הכל בסדר הם לא גורמים שום נזק לסביבה ולכן הם יכולים לקנות הרבה יותר בקבוקי פלסטיק כי היי זה הרי בסדר זה מתמחזר וזה לא. כל הקשיות בעולם הם לא מאית אחוז מהנזק שפלסטיק גורם לסביבה וכששמים כל כך הרבה דגש על משהו שהוא לא חסר משמעות אבל אין לו באמת כזאת השפעה גדולה יכול להיות שזה גורם ליותר נזק מתועלת.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">32:26</span>
                </div>
                <div class="content">
                    <p>אז פלסטיק מזיק? כן פלסטיק מזיק. אבל מה האפשרות האחרת? לא פלסטיק? אם נחליט פתאום לא להשתמש בפלסטיק יותר לעולם במה כן נשתמש? עץ? יופי כרתתם את האמזונס. מתכת? אתם הולכים לכרות מתכות בכמות עצומה כזאת שתחליף את כל הפלסטיק בעולם? ואתם חושבים שזה יהיה יותר ידידותי לסביבה? לא ממש לא. הפקה של מתכת פולטת הרבה הרבה יותר גזי חממה מפלסטיק. מסרקים? רוצים לחזור לאיך שייצרו אותם לפני שהיו מסרקים מפלסטיק? אוקיי ייצרו אותם מעצמות של חיות. יותר טוב? לא בטוח. המכונית שלכם כוללת הרבה פלסטיק משום שפלסטיק הוא חומר קל. תחליפו את כל הפלסטיק במכונית בחומרים אחרים הפכתם את כל המכוניות ליותר כבדות. מכוניות יותר כבדות צריכות יותר דלק כדי לזוז פולטות יותר זיהום מחממות את כדור הארץ עוד יותר. בקיצור זה מסובך. פלסטיק מזיק לסביבה כן אבל במקרים מסוימים הוא מזיק פחות מכל אפשרות אחרת.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">33:28</span>
                </div>
                <div class="content">
                    <p>אוקיי אז פלסטיק הוא תקוות האנושות הדבר הכי טוב תמיד להשתמש רק בפלסטיק? גם לא. כל העסק הזה לא פשוט זה לא עניין של טובים ורעים. אי אפשר להסתכל על חומר אחד להחליט שהוא רע ושאם רק לא נשתמש בו הכל יהיה בסדר זה אף פעם לא יהיה נכון. הרבה פעמים העלויות הסביבתיות של מה שאנחנו משתמשים בו הן לא משהו שאנחנו יכולים לראות בעין כמו שקיות זרוקות או בקבוקים. זה פשוט מסובך העסק הזה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">33:57</span>
                </div>
                <div class="content">
                    <p>אז מה הייתה השאלה? האם פלסטיק זה רע? פלסטיק מזיק לסביבה. אין ויכוח על זה. האם הוא בהכרח רע יותר מכל חומר אחר? לא בהכרח. המחשבה שצריך להשתמש בכל דבר אחר בכל נסיבות רק לא בפלסטיק זה לא נכון. אבל זה בטח לא אומר שאפשר להשתמש בפלסטיק כמה שרוצים ולזרוק אותו. לא, עדיף בהחלט להשתמש בו כמה שפחות. ועדיף להשתמש בהכל כמה שפחות. להפחית צריכה של פלסטיק ושל כל דבר אחר זה כנראה הדבר הכי טוב שאתם יכולים לעשות למען הסביבה. כלומר לא להשתמש בדברים חד פעמיים ובאופן כללי לא לזרוק זבל שזה אומר גם לא לקנות זבל. לא לקנות דברים שאתם לא צריכים. אבל אם מה שאתם כן צריכים עשוי מפלסטיק זה בסדר זה לא הופך אתכם לאנשים רעים. אבל תזרקו אותו לפח בסוף. ואם אתם בחוף הים ואתם רואים שם איזה זבל שאיזה זבל השאיר שם אז תרימו אותו ותשימו אותו בפח כי יש מצב שבזה אתם אשכרה הצלתם איזה צב או שחף או דג וזה יגרום לכם להרגיש ממש טוב. זאת הייתה התשובה. אחרי הפרסומת עוד כמה מילים על שקיות סופר ובאיזו מהן באמת כדאי להשתמש בדנמרק.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">35:40</span>
                </div>
                <div class="content">
                    <p>אתם שומעים אותי. אם אתם שומעים אותי זה כנראה משום שאתם אוהבים להקשיב. אתם יודעים שפודקאסטים שלשמוע דברים בזמן שהידיים והעיניים שלכם פנויות זה אחלה דבר. עכשיו אם הייתי נותן לכם מאמר של 3,000 מילה ואומר שיש לכם 25 דקות לקרוא אותו ללמוד אותו ולהבין אותו יכול להיות שלא הייתם מתלהבים מזה. אבל כשאתם מאזינים לפודקאסט זה לא בעיה. אלפי מילים אתם שומעים ונהנים ויכולים גם לשטוף כלים או לשחק תוך כדי כי לשמוע הרבה פעמים זה יותר קל מלקרוא. וילדים יודעים את זה מצוין. יש ילדים שמאוד אוהבים לקרוא. יש כאלה שלא. יש הרבה ילדים שיהיה מאוד קשה לגרום להם לקרוא משהו וזה לא כי הם לא חכמים זה פשוט כי לקרוא זה לפעמים קשה בפרט לילדים שסובלים מליקויי למידה כלשהם. יש הרבה מאוד ילדים שמאוד מתקשים לקרוא אבל אין להם שום בעיה להקשיב.</p>
                </div>
            </article>
            
            <article class="paragraph speaker-רש"י כור">
                <div class="paragraph-meta">
                    <span class="speaker-name">רש"י כור</span>
                    <span class="timestamp">36:41</span>
                </div>
                <div class="content">
                    <p>פרויקט האודיובוקס ספרי השמע הישראלי נועד בדיוק לזה. את המיזם הזה הקים פסיכולוג חינוכי ובנאדם מגניב באופן כללי בשם רש"י כור שבעצמו יש לו קושי בקריאה ושנים פגש תלמידים שסיפרו לו כמה שהם שונאים לקרוא ורצה להראות להם את מה שהוא בעצמו גילה שלדבר הזה יש פתרון - ספרי אודיו. המיזם הזה כולל ספרי קריאה מוקלטים שזמינים בחינם עבור 100 אלף תלמידי החינוך המיוחד והשילוב בארץ. והמטרה היא שגם ילדים שמתקשים בקריאה יוכלו לחוות ספרים ולקבל את כל מה שהם נותנים: ידע, אוצר מילים, כיף. כבר היום יש מבחר קטן של ספרי קריאה להאזנה כולל צ'רלי בממלכת השוקולד ולאסי חוזרת הביתה כשהמטרה היא להגדיל את הפרויקט בהרבה שיהיה מבחר גדול יותר של ספרים עם אתר ועם אפליקציה לתלמידים שיוכלו להאזין בנוחות ופלטפורמה למורים כדי לעקוב אחר ההתקדמות של הילדים. יופי של דבר. עכשיו הפרויקט הזה צריך אתכם. מאוד נשמח אם תוכלו לעזור. תרומה קטנה תתקבל בברכה תרומה גדולה תתקבל בברכה עוד יותר. התרומות מוכרות להחזר מס. חפשו פרויקט ספרי האודיו או תיכנסו לאתר audiobooks.org.il ותקשיבו טוב. תודה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">38:02</span>
                </div>
                <div class="content">
                    <p>שלום. כשמדברים על הנושא של עלות סביבתית של חומרים ושל שקיות פלסטיק מהסופר באופן ספציפי יש מחקר מדהים אחד שמצוטט הרבה מאוד פעמים וכשכתבתי את הפרק אז האמת שהשתמשתי בו רציתי לדבר על הדבר הזה. אבל אז החלטתי שאולי צריך לבדוק את העניין הזה קצת יותר. זה מחקר שהתפרסם ב-2018 של המשרד לאיכות הסביבה של דנמרק ועסק כולו בשקיות לסופר. כלומר באיזה סוג של שקית לסופר יותר כדאי להשתמש כדי לא להזיק לסביבה. אפשרות אחת זה שקית ניילון רגילה אפשרות אחרת זה שקית נייר יש גם שקיות בד שקיות כותנה אורגנית כל מיני שקיות והם חישבו את העלות הכוללת מבחינת נזקים לסביבה של כל אחד מהם כשבזה הם הכניסו את כל סוג של השפעה שהם יכלו לחשוב עליה זאת אומרת גם הזיהום הסביבתי של הניילון גם העלות שלה מבחינת פליטת פחמן דו חמצני בייצור שלה וגם השינוע וזה אומר המשקל שלה משנה בקיצור כל צורה אפשרית לחשוב על זה. והמסקנה שלהם הייתה כזאת:</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">39:25</span>
                </div>
                <div class="content">
                    <p>שקית ניילון קטנה רגילה היא הדבר הכי אקולוגי שיש. היא הדבר הכי יעיל שמשפיע הכי פחות על הסביבה. כשמשתמשים בשקית בד מהסוג שכל הזמן ממליצים לנו להשתמש בזה בשביל לא להשתמש בדברים חד פעמיים וכדי לעזור לסביבה אז בעצם השקית הזאת גורמת ליותר נזק משקית ניילון. וזה לא מפתיע כי אני יודע ששקית בד זה מוצר שדורש קצת יותר השקעה מאשר שקית פלסטיק זעירה אבל מה שכן מפתיע זה עד כמה זה יותר מזיק. לפי החישוב שלהם אם אתם משתמשים בשקית בד במקום בשקית ניילון כדי שזה אשכרה יצא משתלם סביבתית תצטרכו להשתמש בה לפחות 7,100 פעמים. כלומר אם השתמשתם בה 7,085 פעמים אז היה עדיף לסביבה אם הייתם משתמשים בשקיות ניילון פשוטות בכל אחת ואחת מהפעמים האלה. עד כדי כך השקית הזאת מזיקה יותר.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">40:46</span>
                </div>
                <div class="content">
                    <p>זה נשמע מופרך. זה נשמע מדהים ואנשים שמתנגדים לחוקים המשונים האלה בעניין שקיות פלסטיק ואיסור עליהם מצטטים את המחקר הזה הרבה בתור משהו שמוכיח שאוקיי זה באמת לא שווה את זה. עכשיו לי זה נשמע מוזר עכשיו אני לא אומר שהמחקר הזה בעצם מומן על ידי ביג פלסטיק או משהו כזה אני באמת מאמין שהמשרד לאיכות הסביבה של דנמרק עשה את המיטב. אבל עדיין זה נראה כמו דבר שצריך להסתכל על האותיות הקטנות שלו אז הסתכלתי קצת על האותיות הקטנות. וזה כרגיל קצת יותר מסובך ממה שזה נראה קודם כל זה המחקר בדנמרק והוא עסק בשקיות דניות. כלומר ההשוואה שהם עשו הם סוגים של שקיות שנפוצים בסופרמרקטים בדנמרק שהם לא בהכרח אותו סוג של שקיות שנמצאים אצלנו למשל שקיות הבד שלהם שנפוצות שם הן קצת יותר קטנות משקית הניילון. ולכן אם אתם רוצים לקחת את אותו מספר של מוצרים אז מה שהכנסתם בשקית ניילון אחת תצטרכו לקחת שתי שקיות בד בשביל זה ולכן מספר שקיות הבד מספר הפעמים שצריך להשתמש בהן הוכפל פי שניים למעשה.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">42:05</span>
                </div>
                <div class="content">
                    <p>חוץ מזה המספר הזה של כמה פעמים צריך להשתמש בכל שקית זה לא היה לפי השקלול של כל האספקטים של העלות הסביבתית אלא לפי הדבר הכי גרוע הדבר שאותה שקית עושה הכי גרוע. ומה ששקיות כותנה עושות כל כך רע זה לפלוט גז שפוגע באוזון. ואני לא יודע אם לפלוט גז שפוגע באוזון זה השיקול העיקרי דווקא בתחום של שקיות לסופר. עכשיו אני בטוח שזה נכון ששקית כותנה הייצור שלה מזיק לסביבה יותר מאשר הייצור של שקית ניילון קטנה וכן אם אתם משתמשים בשקית כותנה אז כדאי שתשתמשו בה יותר מפעם אחת ויותר מפעמיים. אם עשיתם אותה חד פעמית אז לא גרמתם לפחות נזק לסביבה גרמתם ליותר נזק לסביבה מאשר שקית ניילון. אבל 7,100 פעמים זה קצת מוגזם. זה לא בהכרח נכון ולא צריך להתייחס גם למחקר הזה כאילו תורה מקופנהגן.</p>
                </div>
            </article>
            
            <article class="paragraph speaker-דורון פישלר">
                <div class="paragraph-meta">
                    <span class="speaker-name">דורון פישלר</span>
                    <span class="timestamp">43:11</span>
                </div>
                <div class="content">
                    <p>זאת התשובה. את כל הפרקים של הפודקאסט הזה אתם יכולים למצוא בכל אפליקציות הפודקאסטים גם באפליקציה שלנו באפליקציית עושים היסטוריה ובאתר ranlevi.com/theanswer. מפיק ועורך גיאי בינון, אביב שם טוב ייעוץ ותמיכה מורלית, רן לוי העורך הראשי, דני תימור המנהל העסקי. עדכונים על פרקים אחרים והרצאות ודברים אחרים אתם יכולים למצוא בעמוד הפייסבוק דורון פישלר נגד העולם. ודורון פישלר זה במקרה לגמרי גם השם שלי. ביי ביי.</p>
                </div>
            </article>
            
            <article class="paragraph speaker-כתב">
                <div class="paragraph-meta">
                    <span class="speaker-name">כתב</span>
                    <span class="timestamp">43:45</span>
                </div>
                <div class="content">
                    <p>אז אנחנו כאן עדיין על החוף שמזוהם יהלומים והנה משה שטוען שהוא ראה אב"ם.</p>
                </div>
            </article>
            
            <article class="paragraph speaker-משה">
                <div class="paragraph-meta">
                    <span class="speaker-name">משה</span>
                    <span class="timestamp">43:52</span>
                </div>
                <div class="content">
                    <p>שלום אני ראיתי אב"ם.</p>
                </div>
            </article>
            
            <article class="paragraph speaker-כתב">
                <div class="paragraph-meta">
                    <span class="speaker-name">כתב</span>
                    <span class="timestamp">43:54</span>
                </div>
                <div class="content">
                    <p>אז ספר לנו משה איך הרגשת כשראית את האב"ם?</p>
                </div>
            </article>
            
            <article class="paragraph speaker-משה">
                <div class="paragraph-meta">
                    <span class="speaker-name">משה</span>
                    <span class="timestamp">43:58</span>
                </div>
                <div class="content">
                    <p>אני כשראיתי את האב"ם אני הרגשתי הלום, אני הרגשתי מאוד מופתע כי לא ציפיתי לראות אב"ם.</p>
                </div>
            </article>
            
            <article class="paragraph speaker-כתב">
                <div class="paragraph-meta">
                    <span class="speaker-name">כתב</span>
                    <span class="timestamp">44:06</span>
                </div>
                <div class="content">
                    <p>זה באמת מאוד מופתע.</p>
                </div>
            </article>
            
            <article class="paragraph speaker-משה">
                <div class="paragraph-meta">
                    <span class="speaker-name">משה</span>
                    <span class="timestamp">44:08</span>
                </div>
                <div class="content">
                    <p>נכון כן זה היה גם כשהוא ירד וביקש ממני אבקת כביסה זה היה...</p>
                </div>
            </article>
            
            <article class="paragraph speaker-כתב">
                <div class="paragraph-meta">
                    <span class="speaker-name">כתב</span>
                    <span class="timestamp">44:11</span>
                </div>
                <div class="content">
                    <p>איך הוא היה נראה? איך אתה חושב שהוא הרגיש?</p>
                </div>
            </article>
            
            <article class="paragraph speaker-משה">
                <div class="paragraph-meta">
                    <span class="speaker-name">משה</span>
                    <span class="timestamp">44:13</span>
                </div>
                <div class="content">
                    <p>אני חושב שגם הוא היה מופתע.</p>
                </div>
            </article>
            
            <article class="paragraph speaker-כתב">
                <div class="paragraph-meta">
                    <span class="speaker-name">כתב</span>
                    <span class="timestamp">44:20</span>
                </div>
                <div class="content">
                    <p>כתב צוות האב"ם עדיין בסביבה אולי גם נראיין אותו.</p>
                </div>
            </article>
            
            <article class="paragraph speaker-אב"ם">
                <div class="paragraph-meta">
                    <span class="speaker-name">אב"ם</span>
                    <span class="timestamp">44:26</span>
                </div>
                <div class="content">
                    <p>תנו לי אבקת כביסה.</p>
                </div>
            </article>
            
            <article class="paragraph speaker-כתב">
                <div class="paragraph-meta">
                    <span class="speaker-name">כתב</span>
                    <span class="timestamp">44:28</span>
                </div>
                <div class="content">
                    <p>האם אתה פה בחסות איזושהי חברה מסוימת?</p>
                </div>
            </article>
            
            <article class="paragraph speaker-אב"ם">
                <div class="paragraph-meta">
                    <span class="speaker-name">אב"ם</span>
                    <span class="timestamp">44:31</span>
                </div>
                <div class="content">
                    <p>לא זה מה שחייזרים תמיד מבקשים טוב בסדר אוקיי.</p>
                </div>
            </article>
            
        </div>
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>