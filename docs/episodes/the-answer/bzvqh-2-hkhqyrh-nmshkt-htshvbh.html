<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>בזוקה 2: החקירה נמשכת [התשובה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>בזוקה 2: החקירה נמשכת [התשובה]</h1>
        <div class="meta-row">
            <span class="meta-date">פורסם ב: 13 בספטמבר 2021</span>
            <a href="../../podcasts/the-answer.html" class="meta-feed">התשובה</a>
        </div>
    </div>

    <div class="transcript-container" id="transcript">
        
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל מין 'רגע, אבל אם הוא עשה ככה...' תקשיבו לזה. יש עשרה חדרים, בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן. ואז חוזר לישון. אם הוא מתעורר ומגלה שאין לו דלת בחדר, כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזה דלת כל אחד מהם פירק. השאלה היא, בסוף הלילה הזה, מה המספר המקסימלי של דלתות שיכולות להיות במחסן? אם בשלב הזה אתם עצרתם רגע, או עשיתם פאוז, או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר או לעצום עיניים ולהתרכז ממש - יופי, כי הפרסומת הזאת נועדה לכם. כי חידות כאלה שהן חצי משחק וחצי כאב ראש, זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא.</p>
                </div>
            </article>
            
            <article class="paragraph speaker-רן">
                <div class="paragraph-meta">
                    <span class="speaker-name">רן</span>
                    <span class="timestamp">01:13</span>
                </div>
                <div class="content">
                    <p>במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתה ט' עד י"א. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים נבחרות ישראל במדעים, בודקים מתי זה קורה ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקיפ בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-דור">
                <div class="paragraph-meta">
                    <span class="speaker-name">דור</span>
                    <span class="timestamp">02:32</span>
                </div>
                <div class="content">
                    <p>היי, זה דור. מישהו אמר פעם, ואני מצטער אני לא זוכר מי, שהדרך הכי טובה להשיג מידע באינטרנט היא לא לשאול שאלה, אלא להגיד בביטחון משהו לא נכון. כלומר, אם אני אשאל משהו כמו 'תגידו איך קוראים לילדה הזאת ששיחקה את הקיסרית בסיפור שאינו נגמר? איתי שראלי פליט, נו', לא בטוח שיענו לי הרבה. אבל אם אני אגיד בביטחון 'יו, איך אהבתי את נטלי פורטמן בסיפור שאינו נגמר בתפקיד הקיסרית', אז מיד יגיעו אליי תגובות שיגידו 'למעשה, זו לא הייתה נטלי פורטמן, זו הייתה תמי סטרונך, ישראלית לשעבר שלא שיחקה באף סרט חוץ מזה והיום היא רקדנית וכוריאוגרפית. פתח ויקיפדיה, טמבל'. תמי, אם את שם, צרי קשר, אני בפייסבוק. מה הייתה הנקודה? הבעיה שלי עם זה היא פשוט שאני בן אדם שעושה פודקאסט ואני מנסה למצוא דברים, למצוא מידע ולספר אותו ואני מנסה שהמידע הזה יהיה נכון. עכשיו אני יודע שהמידע נמצא כבר אצל האנשים, איפשהו בעולם יש אנשים שיודעים את כל המידע. אבל איך למצוא אותם? זה קשה. אני יכול לחפש ולחפור ולחטט ולמצוא את המידע הכי אמין ולהצליב מקורות וכל זה, וזה יהיה מאוד מאוד קשה עד השנייה שבה אני אפרסם את הפרק. כי ברגע שאני אפרסם את הפרק, אם יש בו משהו שלא נכון, תוך 24 שעות אחרי שהפרק עלה אני אקבל 30 הודעות בפורמטים שונים שמספרים לי שמה שאמרתי זה למעשה לא נכון, אלה הפרטים הנכונים וחבל שלא שאלת אותי קודם פשוט לפני שפרסמת את הפרק. בקיצור, זה קל מאוד לקבל את המידע הנכון רגע אחרי שזה מאוחר מדי. עכשיו, למה אני מספר את כל זה? הפרק האחרון של 'התשובה' עסק בבזוקה, וההיסטוריה של בזוקה והניסיון לברר מאיפה הגיעו העתידות לבזוקה. אם לא שמעתם את הפרק הזה דרך אגב, אז לכו תשמעו אותו לפני שאתם שומעים את הפרק הנוכחי, כדאי לכם, הוא פרק לא רע אני חושב. בכל אופן, מה שאני כן יודע זה שזה היה פרק מעייף, אוקיי? זה דרש הרבה מאוד תחקיר ואני בכלל הייתי אמור להיות בחופש, נשבעתי שאני אנוח בקיץ אבל כל פעם אמרתי 'לא, אני אעשה עוד פרק אחד קטן וקל' ואז נפלתי לרובים, חיידקים ופלדה, או בזוקה שהתברר שהוא עבודת מחקר עצומה, אז דחיתי את החופש לספטמבר. אבל מהרגע שהפרק על בזוקה עלה, אנשים שמעו אותו ולהרבה אנשים היו דעות עליו ותיקונים עליו. הרבה מהם דברים שלא באמת היו חדשים לי, למשל הרבה אנשים יידעו אותי שהם דווקא כן מיד ידעו מה זה נעלי קרוקודיל. זה נעליים מעור קרוקודיל, אוקיי, גם אני הבנתי את זה, זאת לא הנקודה. הנקודה היא שאין סיבה לצפות מילד בשנות השמונים להבין את זה. או כאלה שסיפרו לי שלמעשה דווקא כן מוכרים גם היום בזוקה בבודדת. אפשר למצוא את זה בכל מיני קיוסקים וכאלה דברים. אוקיי, טוב לדעת, לא הייתי בטוח בזה, למרות שיש לי חשד שהאנשים שמוכרים בזוקה בבודדת פשוט קונים שקיות של 28 ואז מוכרים כל אחת מהן בשקל ועושים מזה רווח עצום. אבל אלה לא הדברים החשובים. העניין הוא שאני קיבלתי גם תגובות מאנשים שהיה להם מידע חשוב ורלוונטי ועקרוני לפרק, דברים שאני לא ידעתי קודם. וככה התברר לי מהר מאוד אחרי שהפרק יצא שהתחקיר שלי על בזוקה בעצם לא היה שלם. וכשאני אומר לא שלם, אני מתכוון שבנקודות מסוימות הפרק הוא, איך אומרים את זה בעברית, לא נכון. וזה חבל. עכשיו, אתם תוכלו ברצינות לשאול למי אכפת? כי בשלב הזה זה כבר לא לענות על שאלה עקרונית מסוימת, זה תיקון טעויות. כלומר, אני מדבר על ההיסטוריה של עטיפות של מסטיק ומתי הדפיסו כל אחת מהן ולמה, סיריוסלי, למי אכפת? וזאת שאלה לגיטימית לגמרי. העניין הוא שכרגע לי אכפת, כי אני עשיתי את זה, אני נכנסתי לחור הארנב הזה של בזוקה, ולכן אני צריך למצוא את העובדות הנכונות. אני לא יכול להשאיר פשוט את הפרק ככה שהוא יישאר עם המידע הלא נכון, אני חייב לתקן אותו. אז הנה, אני מתקן. זה לא פרק מלא, אני צריך להבהיר את זה מראש אם זה פרק קטן, זה מיני פרק, זה פרק השלמות. אני בחופש בכלל, אמרנו. אם אתם רוצים פרק שלם עם תחקיר חדש וכל זה, חפשו אותי אחרי החגים, אוקיי? בינתיים, בזוקה חלק ב', החקירה נמשכת. תכף נתחיל. תמי, תתקשרי.</p>
                </div>
            </article>
            
            <article class="paragraph speaker-דור">
                <div class="paragraph-meta">
                    <span class="speaker-name">דור</span>
                    <span class="timestamp">07:43</span>
                </div>
                <div class="content">
                    <p>אז בפרק, אחד הדברים שניסיתי לעשות היה חקירה ארכיאולוגית של בדיחות בזוקה כדי לנסות לתארך אותן. ואם אתם זוכרים, אני חילקתי אותן לשלושה עידנים, שלושה דורות של בדיחות בזוקה. העידן הראשון שכלל בין השאר את 'עד גיל 21 תגיע לירח', העידן השני שגם בו היו עתידות, והעידן השלישי שבו העתידות התחלפו ב'הידעת'. וכדי לעשות את זה, אז אני בדקתי את הפונטים שבהם הם נכתבו ועל איזו עין יש לבזוקה ג'ו רטייה וכל זה. המידע הזה לא היה שלם, הוא התבסס על זיכרון בחלקו, וזיכרון הוא לא דבר אמין. אז הדבר הראשון שקרה זה שהרבה אנשים טענו שהחלוקה לעידנים היא לא באמת מוחלטת כמו שאמרתי. כלומר, זה לא שכשנתחילו לייצר בדיחות מהעידן השני הפסיקו לגמרי את הראשון, וכשהתחילו את השלישי הפסיקו את השני. הם היו מעורבבים בשלבים כלשהם, ולראיה הרבה אנשים סיפרו שהם קיבלו עתידות וספציפית את העתידה 'עד גיל 21 תגיע לירח' בשנות התשעים. כלומר, אחרי שכבר עברו לעידן שלוש. עכשיו, אני לא זוכר שזה קרה, אבל כמו שאמרתי, זיכרון זה לא דבר מושלם והיו הרבה אנשים, כולל כאלה שנולדו אחרי 1988, שטוענים בתוקף שהם כן קראו עתידות, כולל את 'עד גיל 21', אז אני נאלץ להודות שסביר יותר שזה הזיכרון שלי שלא נכון ולא של כולם. אז כן, היו עתידות גם בשלב מאוחר יותר, מה שאומר שהחלוקה לעידנים לא הייתה כזאת חד משמעית. אבל זה לא משנה הרבה. התגלית האמיתית הגיעה ממקור אחר. אז איש, מאזין שקוראים לו ערן גוטמן, כתב לי בעקבות הפרק שאבא שלו שמר המון בדיחות בזוקה עתיקות משנות השישים המוקדמות, והוא שלח לי תמונות שלהן. ובהתחלה אמרתי 'אוקיי, טוב, שלחת לי תמונות של בזוקה, מה אתה יכול להראות לי שלא ראיתי? אני רק ביליתי את החודש האחרון בחפירות בניסיון למצוא כל גרסה אפשרית וכל בדיחה אפשרית של בזוקה'. ואז הסתכלתי על הבדיחות שערן שלח לי, והן לא היו מהעידן הראשון או השני או השלישי, הן לא התאימו לאף אחד מהם. הן היו משהו אחר. מתברר שמה שחשבתי שהוא העידן הראשון של הבזוקה בעברית, לא היה באמת הראשון. היה עידן לפניו, עידן אפס, שהוא מובחן לחלוטין מעידן אחד. מתברר שבעידן אפס היו 42 בדיחות. חלק מהן הן אותן בדיחות וחלק מהעתידות הן אותן עתידות, והרטייה של ג'ו נמצאת על עין שמאל, מה שאומר שכולן הן תמונת ראי של הקומיקס המקורי כמו שהיה בעידן אחד. אבל יש הבדלים מאוד ברורים בין הבדיחות האלה לבין הבדיחות של העידן הראשון. בתור התחלה, אני דיברתי על הפונטים, באיזה פונטים הודפסו הבדיחות? אז באלה אין בכלל פונטים. חלק מהן הם קומיקסים בלי מילים בכלל, כלומר לא כתוב שם לא עתידות ואין שם בלוני דיבור, זה קומיקס אילם. אבל גם באלה שיש בהם מילים, הטקסטים כתובים בכתב יד, כלומר באותיות דפוס אבל אותיות שנכתבו ביד, הן לא זהות אחת לשנייה, הן לא ישרות, זה ברור שמישהו כתב את זה ביד. והעתידות כתובות לפעמים בפרנק-ריל ולפעמים גם הן בכתב יד, אני לא יודע מה ההיגיון פה. אפשר לראות גם שהשפה היא קצת שונה, מורגש שזה כתוב בשפה שהיא יותר ישנה, ופה ושם יש גם טעויות בעברית וגם דברים שתורגמו טיפ-טיפה אחרת.</p>
                </div>
            </article>
            
            <article class="paragraph speaker-ילד">
                <div class="paragraph-meta">
                    <span class="speaker-name">ילד</span>
                    <span class="timestamp">11:42</span>
                </div>
                <div class="content">
                    <p>אחד מהם דג דגים, ואז שואל אותו 'מה אתה דג?' ועונה לו 'לווייתנים'. 'אין לווייתנים באגם זה!' 'גם דגים לא, אז עדיף כבר לדוג לווייתנים'.</p>
                </div>
            </article>
            
            <article class="paragraph speaker-דור">
                <div class="paragraph-meta">
                    <span class="speaker-name">דור</span>
                    <span class="timestamp">12:01</span>
                </div>
                <div class="content">
                    <p>אז בגרסה הזאת, בגרסה של עידן אפס, הוא לא אומר לווייתנים. הוא אומר תנינים. שזה מאוד מוזר. כלומר, אני בטוח שגם תנינים אין באגם כי הם לא חיות מים, אבל עדיין יותר הגיוני לדוג לווייתנים מאשר תנינים, לא? ומי תרגם לווייתנים בתור תן? זה מאוד מוזר. יש עוד הבדל ברור בקומיקסים האלה, השמות של הדמויות שונה. לילד הקטן הזה שדג דגים, אז בגרסה שאני הכרתי קוראים לו עוזי, אבל כאן קוראים לו אורי. והילד הקירח שבבדיחות בעידנים האחרים קוראים לו צביקה, כאן קוראים לו שמעון. מוטי זה עם החולצה על האף, הוא עדיין מוטי. וג'ו עדיין ג'ו, אני מניח, למרות שכשנאי חושב על זה אני לא בטוח שבשום נקודה לאורך כל ההיסטוריה שלו בבזוקה אמרו את השם שלו. כלומר, מניחים שקוראים לו ג'ו כי זה מה שכתוב מלמעלה, 'בזוקה ג'ו וחבורתו', אבל נדמה לי שאף פעם לא אמרו את השם שלו בכל זה, אני בטוח שאם אני טועה אז כבר יודיעו לי. יש 42 בדיחות בעידן אפס, וכמו שאמרתי יש עתידות, כולל העתידה 'במשך 10 השנים הקרובות תבקר ב-15 נקודות יישוב בארץ' וגם 'לפני יום הולדתך ה-21 תגיע לירח'. למרות שהיא מופיעה בצמידות לבדיחה אחרת, לא אותה בדיחה שבה היא מופיעה בדור אחד.</p>
                </div>
            </article>
            
            <article class="paragraph speaker-אורי">
                <div class="paragraph-meta">
                    <span class="speaker-name">אורי</span>
                    <span class="timestamp">13:37</span>
                </div>
                <div class="content">
                    <p>מי זה היה בטלפון, אורי? גברת אחת שאלה מי שם, אמרתי אני וסגרתי.</p>
                </div>
            </article>
            
            <article class="paragraph speaker-דור">
                <div class="paragraph-meta">
                    <span class="speaker-name">דור</span>
                    <span class="timestamp">13:59</span>
                </div>
                <div class="content">
                    <p>באמת, זאת כל הבדיחה. אין, אין, ברמה של הבדיחות הם מה זה עקביים. מעבר לעתידות המוכרות, יש פה גם כמה עתידות שלא הופיעו לדעתי בעידנים המאוחרים יותר, למשל עתידות 'עליך לעבוד קשה בכדי להשיג את מטרתך בחיים'. אה כן? וואו, לא ציפיתי. אבל בכל הדבר הזה עדיין לא אמרתי את הדבר העיקרי שמבדיל בין העידן הזה של הבדיחות בזוקה לכל האחרים. הבדיחות האלה הן גדולות. לא במובן טוב, הן פיזית גדולות. נייר השעווה שעליו הן מודפסות הוא גדול יחסית, בגודל של 6.5 על 7.5 סנטימטר. זה כמעט פי שניים מהגודל של בדיחות בזוקה של היום או של כל אחד מהעידנים האחרים. והכי מדהים, ההדפסה עליהן היא טובה! הצבעים במקום, התמונות לא מטושטשות, אפשר אשכרה לראות את הבעות הפנים של הדמויות. זה ביזארי! זה לא ייאמן שב-1960 וקצת היו בדיחות בזוקה גדולות יותר שהודפסו כמו שצריך, ואז איכשהו הטכולוגיה הידרדרה עד כדי כך שעשרות שנים ילדים נאלצו לקרוא כתמים מטושטשים בחצי גודל שתמיד לא הודפסו נכון. מה קרה?</p>
                </div>
            </article>
            
            <article class="paragraph speaker-דור">
                <div class="paragraph-meta">
                    <span class="speaker-name">דור</span>
                    <span class="timestamp">15:18</span>
                </div>
                <div class="content">
                    <p>השינוי הזה בגודל של הנייר הוא דבר שקרה גם בארצות הברית, אני אמרתי את זה כבר בפרק הקודם, שבהתחלה הבדיחות היו גדולות יותר ואז הקטינו אותן. ובין הבדיחות העבריות האלה נמצאת גם הגרסה המקורית של בדיחת 'מעבר למעקה', זאת שלא הבנתי. מתורגמת לעברית אבל הפעם מתורגמת בגרסה הקצת יותר ארוכה שלה, שהמלצר אומר 'הבאתי לך את ארוחתך בכדי לחסוך לך מאמץ' וג'ו עונה 'ובכן, תחסוך לי בבקשה עוד מאמץ ותזרוק אותו לים'. זה היה קיים גם בעברית, מתברר. אז מה זה אומר לנו לגבי התאריך של העידן הזה? בארצות הברית השינוי בגודל של הבדיחות נעשה ב-1962. אני לא יודע מתי זה נעשה בארץ, אבל אפשר להניח שדי קרוב לזה. כלומר, ממש תחילת שנות השישים. כלומר, צריך להיות לועס מסטיק מאוד מאוד ותיק כדי לזכור את העידן הזה, ולכן כנראה העידן הזה אפשר להגיד נשכח. יש עידן שלם של בדיחות בזוקה שלא ידעתי עליו ולאורך כל התחקיר שעשיתי כשחיפשתי באינטרנט כל צילום של כל בדיחת בזוקה שקיימת ברשת בישראל או בצ'ילה, לא מצאתי אף אזכור לזה. לא ראיתי אפילו צילום אחד של אחת מבדיחות הבזוקה העתיקות האלה. כמובן עכשיו, אחרי שאני מקליט את זה, אז תוך 24 שעות כולם ישלחו לי לינקים שבעצם זה קיים ברשת, כן, ברור שזה מה שיקרה. בכל מקרה, אז זאת הייתה תוספת חשובה שלא ידעתי ללוח הזמנים של בזוקה, אבל זאת לא הייתה הטעות הכי גדולה שעשיתי בפרק. ואם ממש עקבתם אחרי התאריכים ואתם זוכרים את החומר, יכול להיות שכבר שמתם לב שמשהו פה לא לגמרי מסתדר.</p>
                </div>
            </article>
            
            <article class="paragraph speaker-דור">
                <div class="paragraph-meta">
                    <span class="speaker-name">דור</span>
                    <span class="timestamp">17:10</span>
                </div>
                <div class="content">
                    <p>כן, אז כמה ימים אחרי שהפרק יצא פנה אליי מאזין אחר, שקוראים לו דורון אדלר. וקודם כל אני צריך להגיד שממש לא אמין. זה נשמע כמו שם בדוי גרוע מאוד שאני הייתי ממציא לעצמי, דורון אדלר, כן, בטח. שלא לדבר על זה שבפרק הזה אפילו הזכרתי את רות אדלר, בקיצור זה כאילו זה כל כך לא אמין. אם אני הייתי ממציא לעצמי שם הייתי אומר שאני דורין פישטוק, או דוראל פישמן. בכל מקרה דורון אדלר, שאני בטוח למדי שהוא לא אני אלא בן אדם אחר, הוא בן אדם שיודע להתעסק במסדי נתונים ולמצוא נתונים וכאלה. וכשהוא שמע בפודקאסט שאני חיפשתי בין כל בדיחות הבזוקה באנגלית את זאת שכוללת את העתידה שמדברת על להגיע לירח, אז הוא חשב שאולי הוא יכול לעשות את זה יותר טוב. והוא צדק. ההבדל בינינו הוא שאני עשיתי את זה בדרך הישנה והפרימיטיבית של לקרוא את הבדיחות האלה. כלומר להיכנס לאתר שמאחסן אותן ולבדוק אותן אחת-אחת. הוא עשה את זה באופן יעיל יותר, כלומר קודם כל להוריד למחשב שלו את כל התמונות של כל הבדיחות מהאתר הזה, ואחר כך הריץ על כולן תוכנת OCR, כלומר כזאת שממירה תמונות לטקסט כדי למצוא את הטקסטים שמופיעים להם, ואז הריץ חיפוש על המילה 'Moon'. וזאת ללא ספק, זאת באמת דרך הרבה יותר יעילה לעשות את זה, אם אתה יודע איך לעשות את זה.</p>
                </div>
            </article>
            
            <article class="paragraph speaker-דור">
                <div class="paragraph-meta">
                    <span class="speaker-name">דור</span>
                    <span class="timestamp">19:06</span>
                </div>
                <div class="content">
                    <p>אז אני הייתי נורא נורא גאה בעצמי על זה שאני מצאתי את הגביע הקדוש, את הקומיקס המקורי באנגלית שבו מופיעה העתידה 'עד גיל 21 תגיע לירח'. וזה היה בשנת 1963. אז הייתה לי תיאוריה שלמה על למה זה הופיע שם בגלל שזה היה קצת אחרי הנאום של קנדי, זה מה שאמרתי. מה שהוא גילה זה שזה הופיע עוד חמש פעמים. כן, זה למצוא את הגביע הקדוש ואז לגלות שהוא אחד מסדרה של שישה גביעים זהים. כן, העתידה הזאת מתברר חזרה כמה פעמים בקומיקסים באנגלית כשהיא צמודה לכמה בדיחות שונות, כל פעם עם בדיחה אחרת. אז היא הופיעה עוד פעם אחת לפחות ב-1963, היא הופיעה פעמיים ב-1962, וגם בקומיקס אחד משנת 1959. זאת ההופעה הכי מוקדמת של העתידה הזאת, ומה שזה אומר זה שהסברה שלי על זה שהעתידה הזאת הושפעה ישירות מנאום הירח של קנדי ב-1962 היא לא נכונה. לחלוטין. אפילו לא קצת. 1959 היה לפני שהאדם הראשון אפילו הגיע לחלל, אז זה נכון שהמירוץ לחלל התחיל כבר אז, כן, אבל אני לא חושב שב-1959 נבואה על טיסה לירח נשמעה ריאליסטית יותר מבכל זמן אחר. זה פשוט לא נכון. אז סליחה, פדיחה. זה לא נעים לגלות שהפואנטה של הפרק הייתה לא נכונה, אבל טעויות קורות וצריך להודות בזה. אני צחקתי כאן כבר על אנשים שמתעקשים ומתחפרים בשטויות רק כדי לא להודות אף פעם שהם טעו במשהו, ושום דבר טוב לא יוצא מזה. אז לא, העתידה הזאת לא הופיעה ב-1963 פעם ראשונה, היא הופיעה ב-1959. למה הדבר הזה נכתב ב-1959? אני עדיין לא יודע. אז זאת הייתה התשובה, והפעם אני מקווה התשובה נכונה, עד שיגיע מידע חדש לפחות. אחרי ההפסקה, כמה בדיחות מעידן אפס של בזוקה, בדיחות שאותן כנראה לא קראתם אף פעם. הישארו איתנו, יהיה צחיק-צחוק.</p>
                </div>
            </article>
            
            <article class="paragraph speaker-אמא ושמעון">
                <div class="paragraph-meta">
                    <span class="speaker-name">אמא ושמעון</span>
                    <span class="timestamp">21:53</span>
                </div>
                <div class="content">
                    <p>אני עומדת לערוך עכשיו את השולחן בשביל הנשף. שמעון, איפה הצלחת שנתתי לך עבור העוגה? הצלחת? חשבתי שזאת הייתה העוגה.</p>
                </div>
            </article>
            
            <article class="paragraph speaker-דור">
                <div class="paragraph-meta">
                    <span class="speaker-name">דור</span>
                    <span class="timestamp">22:12</span>
                </div>
                <div class="content">
                    <p>עתידות: אינך נפחד מנקלה, הוא מוכן להילחם תמיד למען הצדק.</p>
                </div>
            </article>
            
            <article class="paragraph speaker-אמא ומוטי">
                <div class="paragraph-meta">
                    <span class="speaker-name">אמא ומוטי</span>
                    <span class="timestamp">22:18</span>
                </div>
                <div class="content">
                    <p>אערוך לך חגיגה ליום הולדתך. טוב אמא. האם רוצה אתה עוגה יפה עם שש נרות? מוטב שתעשי שש עוגות עם נר אחד.</p>
                </div>
            </article>
            
            <article class="paragraph speaker-דור">
                <div class="paragraph-meta">
                    <span class="speaker-name">דור</span>
                    <span class="timestamp">22:38</span>
                </div>
                <div class="content">
                    <p>עתידות: כאשר תתבגר תיסע לארצות רבות ויהיו לך ידידים רבים.</p>
                </div>
            </article>
            
            <article class="paragraph speaker-שמעון ומוטי">
                <div class="paragraph-meta">
                    <span class="speaker-name">שמעון ומוטי</span>
                    <span class="timestamp">22:45</span>
                </div>
                <div class="content">
                    <p>שמע מוטי, אינך יכול לשחות כאן. אני יודע שלא, אני טובע.</p>
                </div>
            </article>
            
            <article class="paragraph speaker-דור">
                <div class="paragraph-meta">
                    <span class="speaker-name">דור</span>
                    <span class="timestamp">22:58</span>
                </div>
                <div class="content">
                    <p>עתידות: נסה להתחשב יותר בדעתם של אחרים.</p>
                </div>
            </article>
            
            <article class="paragraph speaker-ג'ו ומוטי">
                <div class="paragraph-meta">
                    <span class="speaker-name">ג'ו ומוטי</span>
                    <span class="timestamp">23:02</span>
                </div>
                <div class="content">
                    <p>אני חושש שטעינו ביער, הנה כבר חושך וקר. הנה שלט על העמוד, עלה לראות מה כתוב עליו. צבע טרי.</p>
                </div>
            </article>
            
            <article class="paragraph speaker-דור וג'ו ושמעון">
                <div class="paragraph-meta">
                    <span class="speaker-name">דור וג'ו ושמעון</span>
                    <span class="timestamp">23:22</span>
                </div>
                <div class="content">
                    <p>עתידות: בקרוב תפגוש במישהו שישפיע מאוד על חייך. ובכן, ברצונך להיות מציל שמעון? איזה משקל אתה יכול לשאת? בערך 60 קילו. מה יהיה אם יטבע מישהו שמשקלו כפול מזה? אשחה אליו פעמיים!</p>
                </div>
            </article>
            
            <article class="paragraph speaker-דור">
                <div class="paragraph-meta">
                    <span class="speaker-name">דור</span>
                    <span class="timestamp">23:53</span>
                </div>
                <div class="content">
                    <p>עתידות: תהיה מאושר בנישואיך ויהיו לך שישה ילדים.</p>
                </div>
            </article>
            
        </div>
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>