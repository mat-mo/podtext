<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>344: ההתנקשות בחיי הרוזן פולקה ברנדוט [עושים היסטוריה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>344: ההתנקשות בחיי הרוזן פולקה ברנדוט [עושים היסטוריה]</h1>
        <div class="meta-row">
            <span class="meta-date">פורסם ב: 17 בפברואר 2021</span>
            <a href="../../podcasts/vshym-hystvryh.html" class="meta-feed">עושים היסטוריה</a>
        </div>
    </div>

    <div class="player-container">
        <audio id="audio-player" controls>
            <source src="https://api.spreaker.com/download/episode/43508828/ep344_bernadot.mp3" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
            <article class="paragraph speaker-Unknown Narrator type-advertisement">
                <div class="paragraph-meta">
                    <span class="speaker-name">Unknown Narrator</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל 'רגע, אבל אם הוא עשה ככה...' תקשיבו לזה. יש עשרה חדרים, בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מעשרת השובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזו דלת כל אחד מהם פירק. השאלה היא: בסוף הלילה הזה, מה המספר המקסימלי של דלתות שיכולות להיות במחסן? אם בשלב הזה עצרתם רגע, או עשיתם פאוז, או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר או לעצום עיניים ולהתרכז ממש - יופי! כי הפרסומת הזאת נועדה לכם. כי חידות כאלה שהן חצי משחק וחצי כאב ראש, זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא. במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתה ט' עד י"א. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים נבחרות ישראל במדעים, בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקיפ בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-Ran Levi type-content">
                <div class="paragraph-meta">
                    <span class="speaker-name">Ran Levi</span>
                    <span class="timestamp">01:11</span>
                </div>
                <div class="content">
                    <p>שלום וברוכים הבאים לעושים היסטוריה, פרק 344: ההתנקשות ברוזן פולקה ברנדוט. הפעם אני רוצה להשמיע לכם פרק שלקוח מתוך הפודקאסט 'סיפורים מהניידת', פודקאסט שאנחנו מפיקים עבור משטרת ישראל. הפרק שבחרתי בו הוא פרק שלטעמי הוא אחד הפרקים המרתקים ביותר של 'סיפורים מהניידת', פרק שעוסק בפרשיית רצח שלמרות שלא רבים היום זוכרים אותה, הייתה לה השפעה דרמטית על עתידה של מדינת ישראל הצעירה. מדובר בהתנקשות בחייו של הרוזן השוודי פולקה ברנדוט, המתווך מטעם האו"ם בין ישראל ומדינות ערב בימים שלאחר הקמת המדינה. את ההתנקשות ביצעה חוליה של ארגון הלח"י, אבל כפי שתשמעו מיד, במשך שנים רבות לאחר הרצח הושמעו טענות שהשב"כ ובן-גוריון טייחו את החקירה והסתירו את זהותם של הרוצחים. האומנם? יותם שטיינמן משוחח בפרק עם רב-פקד דוקטור שלומי שטרית, מפקד בית מורשת משטרת ישראל, על סיפור ההתנקשות, החקירות שנערכו בעקבותיו ועל תגלית מפתיעה ומרתקת של שלומי עצמו לפני שנים ספורות. האזנה נעימה.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">02:41</span>
                </div>
                <div class="content">
                    <p>בערב שבת ה-17 בספטמבר 1948, בשעה חמש ועשרה לערך, החרידו קולות ירי את השלווה בשכונת קריית שמואל הירושלמית. יריות אלו שמו קץ לחייהם של המתווך לארץ ישראל מטעם ארגון האומות המאוחדות, הרוזן השוודי פולקה ברנדוט, ושל קצין הצבא הצרפתי קולונל אנדרה סרו. עם היוודע דבר ההתנקשות עלה החשש כי לעובדה שיהודים הם שהתנקשו בחיי נציג האו"ם עלולות להיות השלכות קשות מבחינתה של מדינת ישראל שזה עתה הכריזה על עצמאותה. כדי לשמוע עוד על רצח ברנדוט, הפרשה הזאת שהסעירה את מדינת ישראל בימיה הראשונים ואת משטרת ישראל בימיה הראשונים, נמצא איתנו מפקד בית מורשת משטרת ישראל, רב-פקד דוקטור שלומי שטרית. שלום שלומי וברוך הבא לסיפורים מהניידת, הפודקאסט של משטרת ישראל. מה שלומך?</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">05:19</span>
                </div>
                <div class="content">
                    <p>בסדר גמור, מה נשמע יותם?</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">05:21</span>
                </div>
                <div class="content">
                    <p>מעולה. אז קודם כל שלומי, בוא, למה אנחנו מדברים בכלל על רצח מלפני 70 שנה? מה זה חשוב בכלל?</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">05:28</span>
                </div>
                <div class="content">
                    <p>טוב, אז קודם כל היסטוריה זה מעניין, אבל הסיפור של ההתנקשות ברוזן ברנדוט זו אחת הפרשות היותר מורכבות, מסעירות, בתולדות מדינת ישראל. תחשוב על זה שמגיע נציג בכיר מאוד של ארגון בינלאומי או של ממשלה זרה כדי לתווך בסכסוך בין ישראל לערבים ויהודים מתנקשים בו בירושלים.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">05:54</span>
                </div>
                <div class="content">
                    <p>וזה עדיין רלוונטי גם היום. זאת אומרת, ההדים לאותו סיפור אפשר למצוא אותם בריאליה של היום.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">06:01</span>
                </div>
                <div class="content">
                    <p>בהחלט, אפילו את ההדים לסיפור הספציפי הזה, כאשר מושבע שגריר ישראלי בשטוקהולם עדיין השוודים מתעקשים להזכיר את ההתנקשות ברוזן ברנדוט שהיה ממשפחת המלוכה שלהם והם ממשיכים לדרוש מישראל להכות על חטא על העניין הזה.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">06:21</span>
                </div>
                <div class="content">
                    <p>אוקיי, זה באמת סיפור פנטסטי. בוא ככה סטאפ, מקום וזמן, מה מצבה של המדינה ומה מצבה של המשטרה באותם ימים?</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">06:31</span>
                </div>
                <div class="content">
                    <p>טוב, אז אנחנו מדברים על מלחמת השחרור, מלחמת העצמאות, ספטמבר 1948. בשלב הזה אין לחימה, אנחנו נמצאים בהפוגה בין הצדדים, הפוגה אגב שמי שהביא לה היה אותו רוזן ברנדוט. מדינת ישראל נמצאת במצב לא פשוט. צבא מצרי כולנו יודעים נעצר בגשר עד הלום ליד אשדוד אבל גם ברמת רחל סמוך לירושלים, משמר הירדן נופלת, כלומר אנחנו נמצאים בשלב של הערכות לחידוש הלחימה. בעולם מנסים למצוא פתרון לבעיה ושולחים לכאן את נציג האומות המאוחדות. עכשיו צריך להבין, אם היום היינו שומעים שמגיע לכאן נציג של האו"ם או של ממשלה כזו או אחרת או הקוורטט או החמישייה או השמיניה והטוקיו או מה שזה לא יהיה, כנראה שלא היינו מתרגשים כי לא יודע אם לשמחתנו או לצערנו אנחנו כבר יודעים איך זה ייגמר עוד לפני שזה מתחיל.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">07:34</span>
                </div>
                <div class="content">
                    <p>וגם אנחנו חזקים ויש לנו מה להגיד ואנחנו לפעמים משתפים פעולה לפעמים לא כל כך בא לנו, זה חלק מה...</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">07:42</span>
                </div>
                <div class="content">
                    <p>נכון, זה נכון, וגם אתם יודעים היו כמה ארוחות מפוארות וכמה מסיבות ופוטואופ ומסיבת עיתונאים אבל בזה זה ייגמר. אבל לא כך בימיה הראשונים של המדינה הרועדת תרתי משמע. אלו לא רק ימיה הראשונים של המדינה אלא גם ימיו הראשונים של האו"ם. וברנדוט הוא לא רק השליח הראשון שנשלח לארץ ישראל, בעצם זו הפעם הראשונה שהאומות המאוחדות כארגון שנועד למנוע מלחמה ולפתור סכסוכים בדרך לא אלימה מנסה לעשות את זה. והוא נשלח לכאן עיני כל העולם נשואות אליו ולהצלחתו. כלומר כשהוא מגיע לכאן לא ברור שזה נגמר בכלום, להפך, די מניחים שהוא יצליח להביא את זה כי היוקרה של אותו ארגון חדש שנולד כתוצאה מלקחי מלחמת העולם השנייה מוטלת על כתפיו.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">08:31</span>
                </div>
                <div class="content">
                    <p>מי באמת היה אותו ברנדוט?</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">08:34</span>
                </div>
                <div class="content">
                    <p>אז ברנדוט כאמור הוא בן למשפחת האצולה השוודית. הוא החמישי אם אני לא טועה בתור לרשת את הכתר, כלומר לא סיכוי גבוה במיוחד, בשוודיה לא נוטים להרוג את המלכים שלהם.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">08:48</span>
                </div>
                <div class="content">
                    <p>פחות, כן.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">08:49</span>
                </div>
                <div class="content">
                    <p>הוא עדיין רוזן בהחלט. הוא עוסק כנראה כאיש אצולה קצת משועמם בפעילות פילנתרופית. הוא בצלב האדום, יש לו מעמד בכיר מאוד בצלב האדום. במלחמת העולם השנייה הוא נבחר לתווך מטעם הצלב האדום וממשלת שוודיה עם הגרמנים. הוא נפגש כמה פעמים עם הימלר לקראת סוף המלחמה בשלב שבו הגרמנים כבר מבינים שזה לא הולך להיגמר ברייך של אלף שנים וניצחון כביר אלא בתבוסה, והימלר מנסה לארגן לעצמו איזושהי תעודת ביטוח. והדרך לעשות את זה היא לשחרר אסירים, אסירים ממחנות ריכוז. ברנדוט מנהל את המשא ומתן שמסתיים בשחרורם של לא מעט אסירים, ביניהם גם יהודים. לימים נטען שברנדוט לא שש לקבל את היהודים האלה, כלומר שלהפך, ברנדוט התנגד לשחרורם של אסירים יהודים ממחנות הריכוז. יש לכך גם כנראה אסמכתאות בארכיונים.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">09:47</span>
                </div>
                <div class="content">
                    <p>הוא מגיע לפה ובסופו של דבר אחרי סוג של חקירה ותיווך ודיבור עם הצדדים הוא מעלה על הכתב תוכנית, שזה בעצם מה שהניע את כל הבלאגן אפשר להגיד.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">09:59</span>
                </div>
                <div class="content">
                    <p>נכון, נכון. אז קודם כל צריך להבין שברנדוט אומנם ממונה כדי לתווך אבל הוא רואה את עצמו כיותר מזה. הוא לא רק בא לתווך, כלומר זה לא שהוא יושב עם היהודים ויושב עם הערבים שומע ומנסה להגיע לפשרה, אלא הוא מנסה לשנות את הפתרון שהוצע לארץ ישראל. החלטה 181 של האו"ם שמתקבלת ב-29 בנובמבר 1947, כ"ט בנובמבר, קובעת שצריך להקים בארץ ישראל שתי מדינות - מדינה יהודית, מדינה ערבית ועוד אזור בינלאומי בירושלים. ברנדוט קובע שזו טעות.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">10:39</span>
                </div>
                <div class="content">
                    <p>יש לו מנדט בכלל או שהוא...</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">10:41</span>
                </div>
                <div class="content">
                    <p>הוא לקח לעצמו את המנדט. והוא מציע תוכנית שהוא מפרסם אותה בסוף יוני 48, שבה הוא קובע שצריך לבטל את החלוקה, להקים קונפדרציה, כלומר איזושהי ישות מדינית אחת שתכלול את ארץ ישראל המזרחית והמערבית כולל מה שהיום זו ממלכת ירדן, עם מעין מחוזות יהודיים מחוזות ערביים, כשהנגב וירושלים נמצאים בידי הערבים לפי החלטה שלו, וגם תתאפשר חזרה של כ-300 אלף פליטים ערבים לשטח הארץ. הוא בעצם הראשון שמדבר על החזרת פליטים או הראשון שמדבר על הקמת ארגון של האו"ם שיטפל בפליטים, מה שאחר כך הופך להיות אונר"א. בנוסף הוא קובע שחיפה ולוד צריכים להיות אזורים בינלאומיים, חיפה בגלל הנמל ולוד בגלל שדה התעופה.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">11:29</span>
                </div>
                <div class="content">
                    <p>וירושלים שזה בעצם מה שהסעיר את הציבור.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">11:31</span>
                </div>
                <div class="content">
                    <p>ירושלים אמורה להיות חלק מהמחוזות הערביים. עכשיו לא רק זאת, הוא גם קובע שיהיו מכסות עלייה, כלומר בעצם חוזרים לסרטיפיקטים של הספר הלבן. אפשר להגיד שבגדול, אני אגיד את זה בצורה הלא אקדמית, הוא לא ממש טוב ליהודים.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">11:53</span>
                </div>
                <div class="content">
                    <p>הוא לא ממש טוב ליהודים, גם לא בטוח שהוא טוב לאו"ם, כלומר יש החלטה של עצרת האומות המאוחדות, מה פתאום אתה מחליט שאתה עושה משהו אחר. ממשלת ישראל בסופו של דבר אומרת דוחה את ההצעה אבל מוכנה לנהל משא ומתן. מדינות ערב דוחות אותה לחלוטין.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">12:12</span>
                </div>
                <div class="content">
                    <p>לפני שנדבר על האירוע עצמו בוא נזכיר מישהו בשם יהושע זטלר, מפקד הלח"י בירושלים. מה אנחנו יודעים עליו קודם ההתרחשויות?</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">12:21</span>
                </div>
                <div class="content">
                    <p>אז יהושע זטלר הוא איש לח"י, איש לח"י ותיק. והאמת שהוא לא בדיוק מפקד הלח"י בירושלים, זה סיפור מעניין. יהושע זטלר בתש"ח אחרי שפורצת המלחמה ואחרי שמתפרסמת תוכניתו של ברנדוט בעצם מתנגד למדיניות של מפקדיו בלח"י והוא אומנם לא ממש רשמית פורש אבל הוא נוסע לירושלים והוא מקים שם מחתרת בתוך מחתרת. הוא בתוך הלח"י שפועל בירושלים מגבש סביבו קבוצה של אנשים ששמה לה למטרה לעצור את תוכנית ברנדוט. כאשר ברנדוט מבקר בירושלים בפעם הראשונה יש אנשי לח"י שמפגינים נגדו בגלוי. נזכיר שבאותה עת, מאחר וירושלים לא כפופה לריבונות הישראלית, הלח"י כמו האצ"ל פועלים שם בגלוי.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">13:06</span>
                </div>
                <div class="content">
                    <p>יש ממשל צבאי, כן.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">13:07</span>
                </div>
                <div class="content">
                    <p>נכון, יש ממשל צבאי והאצ"ל והלח"י פועלים בגלוי, נושאים נשק בגלוי ופשוט מפגינים נגד ברנדוט עם כרזות שכתוב עליהם אצ"ל, מפרסמים כרוזים שמזהירים אותו שאם הוא ימשיך במדיניות שלו סופו יהיה רע ומר. וכנראה שזטלר לא התכוון להסתפק רק באיומים.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">13:30</span>
                </div>
                <div class="content">
                    <p>ערב שבת 17 בספטמבר 48 איפשהו בשעות אחר הצהריים, ברנדוט נמצא בירושלים ומתחיל להתגלגל תרתי משמע בשיירה. מה קורה שם?</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">13:42</span>
                </div>
                <div class="content">
                    <p>נכון, ברנדוט בעצם באותו היום מגיע לארץ, הוא מגיע לחיפה משם הוא טס לשדה התעופה קלנדיה, עטרות של ימינו, ונוסע לסיור בירושלים. מתחיל בביקור בארמון הנציב, שאז היה המטה של האו"ם כמו שהוא היום. משם ביקור בחוות הנערות של רחל ינאית בן-צבי, ויוצא חזרה לימק"א, בניין ימק"א של ירושלים ששימש כמפקדה של כוח המשקיפים שפעל אז בעיר. הוא נוסע דרך קטמון, היום שכונה בירושלים, אז כפר ערבי שננטש אחרי הקרבות שהיו שמה כמה חודשים קודם. עובר דרך מחסום של תחנת משטרה קטנה שהייתה שמה. נוסע בדרך שהיום היא רחוב הפלמ"ח בירושלים, ולא רחוק מבית הנשיא של ימינו במקום שבו הייתה אז חנות מכולת ורחבת משחקים גדולה ששם שיחקו כמה ילדים קטנים, הוא פוגש ברכב צבאי שבעצם חוסם את הנתיב.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">14:41</span>
                </div>
                <div class="content">
                    <p>בוא רגע נבין את שיירתו של ברנדוט - שלושה רכבים אם אני לא טועה. מי יושב באיזה רכב? כי זה חשוב אחר כך לחקירה, אנחנו לא סתם מציינים את זה.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">14:52</span>
                </div>
                <div class="content">
                    <p>נכון, אז שלושה כלי רכב. בכלי הרכב הראשון יושבים הנהג כמובן, שני קצינים של האו"ם והמזכירה של ברנדוט. והכי חשוב יושב סרן משה הילמן, קצין קישור מטעם צבא ההגנה לישראל לשיירה של הרוזן. הוא שם כדי לאפשר לשיירה לעבור במחסומים. אגב הוא לא אמור לשבת ברכב מקדימה, אמור לשבת ברכב האחרון עם הרוזן אבל מאחר וצפו שיהיו מחסומים אמרו עדיף שהישראלי ישב מקדימה וידבר עם החיילים. הרכב האמצעי שייך לצלב האדום, יושב שם רופא בשם דוקטור פייר פסל. וברכב האחרון בשיירה חמישה אנשים, ביניהם ברנדוט וסרו.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">15:32</span>
                </div>
                <div class="content">
                    <p>ומה קורה אנחנו יודעים בעיקר מעדויות של אנשים שהיו שם. צריך להבין - ערב שבת, ירושלים, אנשים מסתובבים בחוץ. לא כולם בטלפונים הסלולריים או בטלוויזיה, כמובן אני צוחק. מה הם רואים? מה הם מספרים האנשים שהיו עדים לאירוע?</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">15:48</span>
                </div>
                <div class="content">
                    <p>אז מה שאני יודע על מה שהם ראו מגיע משני מקורות. קודם כל תיק החקירה עצמו המקורי שנשמר לשמחתנו בשלמותו בארכיון המדינה, ויש שם את העדויות שהשוטרים גבו חלקן ממש דקות אחרי האירוע וחלקן ביום-יומיים שלאחר מכן. וגם מפגישות שערכתי עם שתי עדות ראייה. אחת מהן שמתועדת בתיק, והשנייה שלא מתועדת מאחר והייתה ילדה קטנה מדי, הייתה אז בת שמונה. ומה שראו זה דבר כזה - מספרים הילדים ששיחקו שמה שהגיע רכב צבאי עם ארבעה חיילים לבושים בחאקי עם תת-מקלעים. וכמו שאמרה לי אותה עדה, נורית יובל אגב, המאיירת של 'מגדל של קוביות בניתי' ו'הנשיקה שהלכה לאיבוד' להורים שבינינו, אמרה 'וואלה זה מעניין, חיילים זה דבר מעניין, הלכנו לדבר איתם'. הם מיד גירשו אותנו, אמרו לנו 'תסתלקו מפה' ואז עזבנו אותם. והדבר הבא שרואים זה שמגיעה שיירה, וגם זה מספרת תמר שואישי, שהייתה אז בת 15 ובדיוק חזרה מקניות במכולת, שהיא ראתה שיירה של מכוניות שלורד, מכוניות מפוארות שמגיעות, ופתאום שמעתי יריות. צרורות של יריות, צרור יריות באמצע היום. לנו היום זה נשמע מוזר, וגם שאלתי את נורית יובל, אמרתי מה, יריות? לא פחדתם, לא נבהלתם? היא אומרת לי 'גדלנו בירושלים של תש"ח, זאת הייתה מוזיקת ילדותנו'. הבנתי, אוקיי. אז מה שקרה, ואת זה המשטרה מפענחת מהר מאוד, משחזרת מהר מאוד, שבג'יפ הצבאי הזה ישנם ארבעה אנשים - אחד מהם נהג שנשאר בכלי הרכב, ושלושה אחרים שיורדים מהרכב וממתינים. כאשר מגיעה השיירה היא נעצרת כי הג'יפ חוסם את הדרך, ואדם ניגש לכל מכונית. כלומר אחד עומד לפני המכונית הראשונה, חמוש שני ניגש למכונית השנייה והשלישי בריצה מגיע למכונית השלישית. כל אחד מהאנשים מסתכל פנימה, הם חיפשו במכוון את קורבנם והאדם השלישי שמגיע למכונית השלישית מזהה את הרוזן ברנדוט, מוציא תת-מקלע גרמני מדגם MP-40, מה שנקרא שמאייסר, לוחץ על ההדק ויורה צרור של 30 כדורים אל תוך המכונית.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">17:58</span>
                </div>
                <div class="content">
                    <p>הרוזן ברנדוט נפגע קשה, אנדרה סרו נהרג במקום, והג'יפ בורח מהמקום.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">18:04</span>
                </div>
                <div class="content">
                    <p>נכון. הנהג של ברנדוט פותח את הדלת, פוגע במתנקש, כנראה מסית את הקנה מה שגורם גם לפגיעה באנדרה סרו שלא היה יעד להתקפה הזאת, וכנראה שגם גורם לאותו תת-מקלע להתפרק, וחצי מתת-המקלע הזה כולל המחסנית כולל הקנה נשאר על הרצפה. המתנקשים רצים בחזרה אל הרכב שלהם, עולים על הג'יפ ונעלמים. ועוד נגיע לחצי תת-המקלע הזה כי כידוע אקדח שנראה במערכה הראשונה או כנראה שמאייסר שיורה במערכה האחרונה.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">18:40</span>
                </div>
                <div class="content">
                    <p>שלומי ביושבך כנציג משטרת ישראל מתחילה חקירה של רצח, אבל גם מתחילות ממש מיד קונספירציות.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">18:48</span>
                </div>
                <div class="content">
                    <p>נכון, אז קודם כל לפני שמתחילה החקירה יש את התגובה הראשונית. פשלות בזירה מה שנקרא.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">18:52</span>
                </div>
                <div class="content">
                    <p>נכון.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">18:53</span>
                </div>
                <div class="content">
                    <p>כאמור האירוע הזה מתרחש במרחק של 150 מטרים מנקודת משטרה. איך נקודת משטרה בתוך ממשל צבאי? קודם כל המצב לא היה כל כך ברור מה יש ואיך יש ובירושלים...</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">19:04</span>
                </div>
                <div class="content">
                    <p>מי אחראי על מה?</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">19:05</span>
                </div>
                <div class="content">
                    <p>מי אחראי על מה. אגב בירושלים עד חודש לפני כן הייתה משטרה עצמאית, משטרה עירונית, משטרת ירושלים העברית שלא הייתה כפופה למשטרת ישראל, היא אוחדה עם משטרת ישראל חודש לפני המקרה הזה.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">19:16</span>
                </div>
                <div class="content">
                    <p>וקצת לפני זה משטרת המנדט שגם בה היו ישראלים יהודים. לא פשוט.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">19:22</span>
                </div>
                <div class="content">
                    <p>בהחלט לא פשוט בכלל. השוטרים והמתנדבים של משמר העם, משהו כמו המשמר האזרחי של ימינו, שומעים את היריות, ומאחר וזה לא היה משהו כל כך חריג הם הלכו לזירה. והדגש על הלכו הרבה זמן. כי כשהם מגיעים לשם כבר כל השכונה התכנסה, כלי הרכב אינם, השיירה נסעה מהר מאוד לבית החולים, המתנקשים בוודאי שאינם. והם מתחילים לדבר עם האנשים ששם ומוצאים, והכי מעניין אם אנחנו רוצים קונספירציות אז הנה ההתחלה, רכב צבאי שנמצא שם, רכב גרר צבאי. וכאשר השוטר נותן את עדותו למה שהיה שם הוא אומר שסיפרו לו שמצאו רובה זרוק על הרצפה ואמרו לי שהחייל לקח אותו. וכשהלכתי לדבר עם החייל, החייל לא הסכים לתת לי את הרובה. ולא רק זאת, הוא אמר לנערה שדיברתי איתה 'אל תעני לו, אל תדברי עם השוטר'. ולא רק זאת, מספר אותו שוטר שבאותו יום כנראה עמד הרבה שעות במחסום ושיעמם לו, אומר 'אני ראיתי את הרכב הזה עובר כמה פעמים והוא נראה לי מאוד מאוד חשוד'. הוא כל הזמן נסע ועבר דרך המחסום הלוך ושוב.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">20:31</span>
                </div>
                <div class="content">
                    <p>בוא נמשיך את הקונספירציה - אין מרדף אחרי הרכב, אין דיווח של תחנת המשטרה המקומית הקרובה למטה הארצי, מז"פ לא היה אבל אין סגירה של האזור, לא מחפשים כלים או דברים כאלה. מי שמודיע למשטרה בזה בעצם השלטון הממשל הצבאי. קצין החקירות בחור בשם רבינוביץ' יוצא לזירה בלילה אבל הוא לא מוצא שום דבר, אז הוא חוזר למחרת בבוקר. הנה תבשיל, הנה מתחילה הקונספירציה.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">20:55</span>
                </div>
                <div class="content">
                    <p>נכון, נראה כאילו לא באמת מנסים ללכוד את האשמים במעשה הזה.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">21:03</span>
                </div>
                <div class="content">
                    <p>אבל בכל זאת מדובר ברצח וברצח של מישהו רם מעלה. המשטרה מתחילה לעבוד.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">21:08</span>
                </div>
                <div class="content">
                    <p>כן, המשטרה מתחילה לעבוד עם כי החקירה היא לא בעדיפות הראשונה. וזה דבר שצריך להבין כי כשאנחנו מדברים היום על מקרה של רצח ברור שהמשטרה תתעסק בזה ורק בזה. ב-17 בספטמבר 1948 למשטרה היה הרבה מאוד מה לעשות בהקשר הזה. החקירה של ההתנקשות עצמה זה היה דבר כנראה מהפחות חשובים כי במקביל אל החקירה מתחיל בירושלים מה שנקרא מבצע ברנדוט, שהקשר היחיד שלו לחקירה של הרצח זה שהשם ברנדוט נמצא כאן וכאן. בן-גוריון חושש אולי מניסיון של הלח"י להשתלט על ירושלים, אבל כנראה יותר ממה יגידו בעולם אם מדינת ישראל לא תגיב בחומרה ובתקיפות לאירוע הזה. באותו הלילה מעלים לירושלים שתי פלוגות פלמ"ח ונותנים הנחיה לפרק את האצ"ל ואת הלח"י מנשקם. דבר שלא נעשה עד אז. כאמור הם פעלו באופן עצמאי בשיתוף פעולה עם צה"ל. צה"ל והמשטרה מקיפים את מחנות הלח"י, היו ארבעה מחנות גלויים של הלח"י, מעוזים לוחמים, מקיפים אותם, עוצרים את כל האנשים שנמצאים בהם, מחרימים את כל הציוד שנמצא בהם ובעצם עוסקים בחיפושים מבית לבית לאו דווקא אחרי המתנקשים אלא אחרי כל מי שעשוי להיות חבר בלח"י. המטרה היא לחסל את הלח"י שנתפס כסכנה לשלטון המדינה. וההנחה גם הייתה שאם נתפוס את כל אנשי הלח"י גם נתפוס את המתנקשים.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">22:34</span>
                </div>
                <div class="content">
                    <p>צריך לזכור כי בתקופה הזאת במשטרה מי שנחשב לקצין ותיק הם אנשים שהם יוצאי המשטרה הבריטית, אין הרבה כוח אדם מאוד איכותי. זאת אומרת כוח האדם האיכותי גויס למקומות אחרים למאמצים לאומיים אחרים.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">22:49</span>
                </div>
                <div class="content">
                    <p>נכון. בכלל משטרת המנדט לא משכה אליה בהכרח את האליטה של הנוער היהודי. תנאי השכר היו מאוד לא טובים והבריטים לא אפשרו לסוכנות היהודית, שהייתה בעצם ההנהלה של הזרם המרכזי ביישוב, להתערב בתנאי השירות והשכר של השוטרים. זאת אומרת ששוטר שהתגייס למשטרת המנדט כנראה לא עשה את זה בגלל שהיו לו ברירות רבות וטובות אחרות. נוסף לכך הבריטים לא קידמו כל כך את המקומיים, לא סמכו עליהם - לא היהודים ולא הערבים ואפשר להבין אותם, לא הכשירו אותם לתפקידים מקצועיים אפילו לא של חקירות ברוב המקרים. ולכן הרמה המקצועית של השוטרים הוותיקים הייתה מאוד נמוכה. להם נוספו שוטרים חדשים, צעירים שהתגייסו לאחר קום המדינה. ארבעה חודשים קודם לכן פורצת מלחמת השחרור, השלב השני של מלחמת השחרור, כל בחור וטוב לנשק. זאת אומרת שאם אתה יכול להילחם אתה הולך לצבא קודם כל.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">23:48</span>
                </div>
                <div class="content">
                    <p>כי זו משימה לאומית אפשר להבין.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">23:50</span>
                </div>
                <div class="content">
                    <p>בדיוק. כאמור הצבא המצרי מגיע לרמת רחל. רק אם אתה לא יכול להילחם אז אתה מתגייס למשטרת ישראל. הגיל לגיוס למשטרה באותה עת - 35. ובדרך כלל גם המבוגרים האלה צריכים להיות בעלי בריאות לקויה. נוסף לזה לוקחים את אותם נבכים מסכנים ונותנים להם אולי הכשרה של כמה שעות מסבירים להם בערך איך לעמוד במחסום. ולכן גם אחר כך כשראש אגף החקירות בודק ומבקר את החקירה הוא לא בא בטענות לשוטרים באותה נקודת משטרה בקטמון שלא הלכו וסגרו זירה והתחילו מרדף ודיווחו, הוא הבין ש...</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">24:23</span>
                </div>
                <div class="content">
                    <p>הם אפילו פספסו כלים שהיו בזירה. נכון? שהיום זה נראה לנו לא הגיוני בעליל אבל זה מאוד מתאים לאווירה.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">24:30</span>
                </div>
                <div class="content">
                    <p>בהחלט. הם לא ידעו מה מצופה מהם.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">24:32</span>
                </div>
                <div class="content">
                    <p>אוקיי פשע יש לנו, חשודים... מי החשודים? החשוד המיידי שעולה לי זה אדון הילמן, היהודי היחיד בשיירת ברנדוט, אולי הוא זה שמסר את ידיעת הזהב.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">24:43</span>
                </div>
                <div class="content">
                    <p>נכון, ובאמת דבר שהוא מאוד מעניין זה איך ידעו לחכות לברנדוט איפה שחיכו לו. מסלול השיירה לא פורסם מראש למיטב ידיעתי. כאמור הגיע לארץ באותו יום. מי שקצת מכיר את ירושלים אז כדי להגיע מארמון הנציב לימק"א היום כנראה שאף אחד לא ייסע דרך קטמון, אז עם שטח ההפקר יכול להיות שהייתה לך הצדקה רבה יותר. אני מניח שהיה מעקב. יש כמה מקורות שטוענים שהם אלה שהעבירו את הידיעה, אף אחד מהם לא לגמרי שיכנע אותי. ולכן אם אני הייתי צריך היום לחקור את הדבר הזה והייתי יודע שבשיירה יש רק ישראלי אחד, כנראה שבו הייתי מתמקד. אבל לפי ממצאי החקירה ומה שאנחנו יודעים היום הילמן לא הדליף דבר. הילמן בהחלט היה קצין צבא נאמן, לא שיתף פעולה עם הלח"י לפני ההתנקשות. אחרי ההתנקשות זו כבר שאלה אחרת.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">25:36</span>
                </div>
                <div class="content">
                    <p>אוקיי. ממשלת ישראל גם מציעה פרס מאוד גדול במונחים של אותם ימים - 5,000 לירות כדי להגיע למידע כלשהו על המתנקשים.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">25:47</span>
                </div>
                <div class="content">
                    <p>נכון, אז כאמור ביומיים הראשונים נפתלי רבינוביץ', שהוא קצין החקירות של מחוז ירושלים, גובה עדויות. אנשי האו"ם שהיו בשיירה משאירים אחריהם גם הם עדויות כתובות, הם כולם בורחים מהארץ באותו היום או יום למחרת, אבל הם טורחים לכתוב את העדויות שלהם. ועל סמך העדויות האלה יודעים שיש ארבעה מתנקשים - נהג ועוד שלושה. מחליטים להתמקד בתיאור של המתנקש יורה בברנדוט על מנת לא לבלבל את הציבור ומצליחים לגבש איזשהו פרופיל שלא נעים להגיד מה שאפשר ללמוד ממנו זה שזה גבר עם שיער שחור.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">26:22</span>
                </div>
                <div class="content">
                    <p>בערך 70% מאוכלוסיית ירושלים באותה עת, נכון?</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">26:26</span>
                </div>
                <div class="content">
                    <p>שחבש ברט חאקי. וזה התיאור שפורסם, והמפכ"ל הכללי יחזקאל סהר מציע פרס על סך 5,000 לירות. רק שתבינו המשכורת השנתית של אותו מפכ"ל כללי זה 1,200 לירות בשנה. כך שבהחלט מדובר בסכום נכבד. עד כמה שאני יודע לא הגיע אף מידע בעל ערך כתוצאה מהפרסום הזה.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">26:53</span>
                </div>
                <div class="content">
                    <p>דיברנו על הנשק. איפה הוא מתגלגל?</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">26:56</span>
                </div>
                <div class="content">
                    <p>מי שאוהב קונספירציות מאוד יאהב את מה שקורה עם הנשק. הנשק הזה כאמור מגיע לאותו נהג של רכב גרר צבאי שמוסר אותו למפקד שלו בסדנה שהייתה אז ברחוב הטורים בירושלים, שמוסר אותו לסמל של המשטרה הצבאית, שמוסר אותו בסופו של דבר למשטרת ירושלים אחרי שלושה או ארבעה ימים. בסוף החקירה יכתוב המפכ"ל הכללי שלא הצליחו למצוא טביעות אצבעות על הנשק. ולא מפתיע שלא הצליחו למצוא טביעות אצבעות על הנשק כי לא ניסו למצוא טביעות אצבעות על הנשק. זה בדרך כלל מפריע למצוא. אגב אני יודע שלא ניסו למצוא טביעות אצבעות לא משום שיש לי מסמך שאומר לא עשינו את זה, אבל כאשר אנחנו עורכים חקירה ויש לנו איזשהו פריט שאנחנו חושבים שהחשוד נגע בו אנחנו חייבים לשלול כל אדם אחר תמים שנגע בכלי הנשק. מאחר ויודעים בדיוק את שרשרת הראיה, יודעים מי מסר את הנשק למי מרגע שהוא נמצא על הקרקע ועד שהוא הגיע למשטרה, היה צריך לקחת טביעות אצבעות מכל אותם אנשים. זה לא נעשה. ולכן אני מניח שגם לא ניסו לבדוק. אגב לא בטוח שזה היה עוזר. נניח שהיו עושים את הבדיקה ונניח שהיו מוצאים על המחסנית שבה אוחזים את הנשק טביעת כף יד שמאל מושלמת של אותו מתנקש. האם יש לנו מאגר שאפשר להשוות אותו אליו? התשובה היא חד משמעית לא. רק אם היו עוצרים את אותו מתנקש ואז עושים את ההשוואה אפשר היה להגיע אולי לזהות שלו, ומאחר והוא לא נעצר השאלה הזאת לא רלוונטית למעשה. אבל בדיקה בליסטית כן עושים ואנחנו יודעים שזהו אכן נשק הרצח. עושים בדיקה בליסטית, מרכיבים את חצי השמאייסר הזה על חצי אחר של שמאייסר ומשווים את הסימנים הייחודיים שכל כלי נשק מותיר על קליעה שנורה מתוכו מקליעה חדש שנורה עם הקליעים שמוצאים מגופות הקורבנות ובאותו כלי נשק ששימש במקרה זה תת-מקלע MP-40 שמאייסר שמספרו 2581. תזכור את המספר הזה שלומי כי עוד נחזור אליו. אני מניח שאתה זוכר.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">29:07</span>
                </div>
                <div class="content">
                    <p>ב-23 באוקטובר 1950 'עבריין בלתי נודע' - זה כותרת המסמך שהקראנו בהתחלה. משטרת ישראל מרימה ידיים, היא אומרת אנחנו פשוט לא יודעים. אבל מאחורי הקלעים יש דרמה שלמה.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">29:20</span>
                </div>
                <div class="content">
                    <p>כן. אז קודם כל איך מתנהלת החקירה. נפתלי רבינוביץ', שהוא קצין החקירות של משטרת ירושלים, הוא מטפל בתיק הזה יומיים. זהו. ב-19 בספטמבר מגיעים שני קצינים מהמטה הארצי - אפרים הופשטטר ואביגדור זלצמן. שניהם שוטרים ותיקים ממשטרת המנדט, דווקא כן אנשים שהתמחו בחקירות ומודיעין במשטרת המנדט, הם היהודים הבודדים שהיו קשורים בכך, והם מגיעים כדי לקחת את החקירה לידיהם. לא מפתיע האמת גם היום מקרה בפרופיל כזה גבוה, צח"מ מה שאנחנו קוראים צוות חקירה מיוחד, יביאו את להב 433, את היחידה הארצית לחקירת פשעים בינלאומיים והם יטפלו בזה, לא ה-ימ"ר האזורי. יש בזה היגיון אבל יש עוד סיבה שגם אליה עוד נגיע. הם מנהלים את החקירה הזאת כנראה במשך עוד שישה ימים וזהו. ושוב למי שאוהב קונספירציות, יש לנו מכתב שכותב הופשטטר שהוא מספר שהוא נפגש עם מפקד המשטרה הצבאית החוקרת, מפקד מצ"ח איש בשם יהושע בלום, שנותן לו הנחיה בשם שירות הביטחון הכללי להפסיק את החקירה.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">30:27</span>
                </div>
                <div class="content">
                    <p>מה זאת אומרת?</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">30:28</span>
                </div>
                <div class="content">
                    <p>אומר הופשטטר: נפגשתי עם בלום, הוא אמר לי ששירות הביטחון גם חוקר, יש לו ידיעות, ועל מנת לא להפריע, על מנת שפעולות שהמשטרה תעשה לא בטעות יגרמו לחשיפת מקור או יטרפדו את החקירה הוא מבקש מאיתנו לא לעסוק בזה יותר וברגע שיתאפשר הם יודיעו לנו. עוד אבן במגדל הקונספירציה שאנחנו בונים פה. אבל לפני שנגיע למגדל ונבחן אותו, שלומי האם תוצאות חקירת המשטרה סבירות? בוא נפרק את זה. הנשק - אמרנו שסך הכל בסדר, אין להם הרבה מה לעשות מלבד לבדוק בדיקה בליסטית.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">31:07</span>
                </div>
                <div class="content">
                    <p>נכון. המשטרה בסופו של דבר יודעת לומר מה קרה, יודעת לומר באיזה אמצעי זה נעשה, היא לא יודעת לומר מי עשה. שזה חלק חשוב, אנחנו לא מזלזלים בזה, אבל שחזור האירוע נעשה בצורה מדויקת, נכונה. אנחנו יודעים את זה כי לימים המתנקשים סיפרו את סיפורם, כולל אחד מהם שדיבר איתי ישירות, תואם לחלוטין את מה שמופיע ומה שנכתב בתיק החקירה יום אחרי ההתנקשות.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">31:35</span>
                </div>
                <div class="content">
                    <p>תשאולו של הילמן.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">31:37</span>
                </div>
                <div class="content">
                    <p>יפה. הילמן בעצם לא ממש מתשאלים אותו. את אף אחד מהעדים לא באמת מתשאלים, משוחחים איתם - 'בוא תספר לנו את הסיפור שלך', לפעמים במקום העבודה שלהם בזמן שנוח להם.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">31:51</span>
                </div>
                <div class="content">
                    <p>נכון.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">31:51</span>
                </div>
                <div class="content">
                    <p>נכון, או במקרה של אנשי האו"ם פשוט מקבלים מסמך שהם משאירים. ההבדל בין גביית הודעה מה שנקרא ובין תשאול זה שכאשר אתה מתשאל בן אדם אתה מניח שהוא יודע משהו שהוא לא רוצה שאתה תדע. ולכן אתה מפעיל כל מיני שיטות - תחבולות חקירה, לחץ פסיכולוגי, יש המון המון שיטות שאני מניח שכל מי שרואה סדרות אמריקאיות מודע אליהן, וזה לא נעשה כאן. ועם הילמן פספסו. למה פספסו? פספסו כי ירושלים של תש"ח היא מקום מאוד קטן. והילמן אומנם לא מעורב, הוא לא איש לח"י הוא לא תומך לח"י, לא סתם מינו אותו לסרן בצבא ההגנה לישראל של אותם ימים. אבל הוא יושב ברכב הקדמי, מולו עומד הג'יפ של הלח"י. בג'יפ של הלח"י נוהג אדם בשם משולם מקובר שהיה ידוע בכינויו יואב הארוך, כי היה איש גבוה. הילמן רואה את מקובר, מקובר רואה את הילמן, והם מזהים אחד את השני כי הנשים של שניהם קרובות משפחה.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">32:47</span>
                </div>
                <div class="content">
                    <p>אה, זאת אומרת הילמן בזמן אמת מכיר לפחות אחד מחברי החוליה.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">32:51</span>
                </div>
                <div class="content">
                    <p>כן. וכאשר הילמן חוזר לביתו אחרי ערב די סוער אני מניח, הוא מוצא פתק על הדלת. ובפתק הזה כתוב: 'הילמן תיזהר' או 'הילמן תשתוק', תלוי בגרסה.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">33:04</span>
                </div>
                <div class="content">
                    <p>והילמן מה עושה?</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">33:05</span>
                </div>
                <div class="content">
                    <p>הילמן הולך למפקדו, המפקד הצבאי של ירושלים סגן אלוף משה דיין. ודיין אומר לו: 'תעשה מה שכתוב'. כתוב אז כתוב, אוקיי.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">33:14</span>
                </div>
                <div class="content">
                    <p>תיאור המתנקשים - היו עדויות שדיברו על מישהו ג'ינג'י.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">33:19</span>
                </div>
                <div class="content">
                    <p>נכון. וכשקוראים את העדויות זה רשום שם. וגם זה דבר מאוד אופייני כאשר קורה מקרה בטח שהוא מאוד מהיר, אנחנו מדברים על דקות ספורות שהמתנקשים היו בזירה ושניות ספורות, פחות מחצי דקה שכל האירוע הזה מתגלגל, אף אחד לא מסתכל עליהם במכוון. אז כשקוראים את העדויות אז רואים שהן מאוד כלליות. חלק מהאנשים אומרים מדובר באשכנזים, חלק מהאנשים אומרים מדובר בספרדים, חלק מהעדויות מדברות על אנשים בני 20-22, חלק בני 35. כלומר לא ממש ברור. אבל יש עדות אחת שהיא חריגה. הרופא הצרפתי פייר פסל, כנראה אדם בעל טביעת עין, והוא מתאר את המתנקש שחולף על פניו, האיש שיורה בברנדוט באמת לפרטי פרטים וכל זה משברירי שניה שהוא חולף אחריו בריצה בדרך אל הרכב ובדרך חזרה, והוא מתאר את האיש שעומד לפני המכונית הראשונה, שאותו כנראה היה לו זמן של לפחות חצי דקה כאמור לראות, והוא אומר שזה אדם בעל מראה פנים אירופאי ובמקור של ההודעה שנגבית ממנו בשפה אני מניח הצרפתית או האנגלית הוא אומר יש לו 'סובים' על הפנים. עכשיו לא היה לי מושג מה זה המילה הזאת סובים, אף פעם לא נתקלתי בה, אז בדקתי את ההודעה באנגלית, המילה שמופיעה שם היא freckles - נמשים. ג'ינג'י. ומי שעומד לפני המכונית הראשונה זה אדם שמאוד רצה שיכנו אותו בשם בן-ציון. אתה יודע, כל איש לח"י לקח לעצמו שם, נום דה גר כזה, שם מחתרתי, אז אותו איש רצה שיקראו לו בן-ציון עד כדי כך שלבנו היום פרופסור בן-ציון שטיינברג הוא קרא בן-ציון. מדובר באברהם שטיינברג, איש לח"י. אבל מה לעשות הוא ג'ינג'י, תמיד קראו לו הג'ינג'י.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">35:01</span>
                </div>
                <div class="content">
                    <p>וקשה להיפטר אני מניח מהכינוי הזה.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">35:04</span>
                </div>
                <div class="content">
                    <p>ואני מניח שלו היו עולים על קצה החוט הזה שיש כאן איזושהי עדות שהיא באמת חריגה בפירוט שלה ואומר רגע רגע רגע ג'ינג'י, לח"י, ירושלים, אני מניח שלא היו שניים כאלה בלח"י של אותה תקופה.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">35:17</span>
                </div>
                <div class="content">
                    <p>בטח לא שלושה.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">35:18</span>
                </div>
                <div class="content">
                    <p>כן. הקונספירציה שלנו לא נגמרת פה כי יש לנו בסך הכל ראש ממשלה שהוא ידוע בכל ויד כל בו ויש לנו שאלת המשך בעניין הזה. בן-גוריון ידע מי אנשי אותה חוליה? יכול להיות שהוא מתעלם? האם באמת יש פה קונספירציה?</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">35:40</span>
                </div>
                <div class="content">
                    <p>אז באמת הנדבך המרכזי בטענות הקונספירציה נחשף כאשר מיכאל בר-זוהר כותב את הספר, את הביוגרפיה של בן-גוריון כשבן-גוריון עדיין בחיים והוא מוצא שדוד בן-גוריון עובר על יומנים של בן-גוריון כדי להיעזר בהם בכתיבת הספר וכשהוא מגיע ל-19 בספטמבר 1948, רואה שבן-גוריון מספר על פגישה שיש לו עם איסר, איסר הראל, ראש שירותי הביטחון כמו שזה נקרא אז, לימים שירות הביטחון הכללי, והוא מספר שיום וחצי לאחר ההתנקשות איסר פוגש את בן-גוריון ואומר לו שיש ידיעות ושנעצרו כך וכך אנשי לח"י, כלומר ברור שיודעים שמדובר בלח"י או שחושדים שמדובר בלח"י, והוא נוקב שם בארבעה שמות - מנחם כהן, יהושע כהן, נחמה סרוביץ' ואפרים זטלר. והוא כותב 'איסר סבור שהללו ביצעו את הרצח'.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">36:42</span>
                </div>
                <div class="content">
                    <p>אני רוצה לשים את הצריח על ראש מגדל הקונספירציה. פאסט פורוורד קדימה, יהושע כהן לימים הופך לאיש הקרוב ביותר לבן-גוריון, שומר ראשו איש סודו ובוא נבחן את מגדל הקונספירציה הזה.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">36:56</span>
                </div>
                <div class="content">
                    <p>אז כשמיכאל בר-זוהר רואה את זה הוא ניגש לבן-גוריון ואומר 'רגע כתוב פה יהושע כהן, זה יהושע כהן שלנו? ההוא שאנחנו מכירים?' ואנחנו מדברים על שדה בוקר. יהושע כהן הוא אחד ממייסדי הקיבוץ, איש לח"י ותיק שבשנת 1944 מנסה להתנקש בחיי המפקח הכללי של משטרת המנדט, הוא נלכד, נשפט ונשלח לארבע שנים של מעצר במחנה מעצר באפריקה. לשם הבריטים שלחו את אנשי הלח"י והאצ"ל מחשש שמא הם יברחו. ורק לאחר הכרזת העצמאות הוא חוזר למדינת ישראל. אחרי המלחמה הוא יורד לשדה בוקר כאמור ממקימי הקיבוץ וכאשר בן-גוריון יורד לנגב בן-גוריון לא אוהב סביבו אנשי אבטחה, הוא לא רוצה אבטחה צמודה. השב"כ מכירים את יהושע כהן, יודעים שיש לו עבר קרבי, מדברים איתו והוא נהיה בעצם המאבטח הצמוד של בן-גוריון. ולא רק המאבטח הצמוד של בן-גוריון הוא בעצם אחד האנשים הכי קרובים לדוד בן-גוריון בשנים האחרונות לחייו, הם היו באמת חברים מאוד מאוד קרובים. אז כשהשם שלו מופיע ביומן מיכאל בר-זוהר חייב לדעת. יש פגישה בין בן-גוריון ליהושע כהן בארבע עיניים, אנחנו לא יודעים מה נאמר שם. מספר בר-זוהר שיהושע כהן יוצא נרגש ודוד בן-גוריון במנוד ראש רומז שיהושע כהן הודה שהוא באמת קשור למקרה. אז האם באמת יש פה קונספירציה? לשב"כ היה מידע שהיה חסר למשטרה אולי בכוונה, בן-גוריון יכול להיות שחיבל בכוונה בחקירה הזאת מתוך איזשהו אינטרס? השב"כ אולי כיסה על הרוצחים, על המתנקשים? מה הולך פה?</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">38:40</span>
                </div>
                <div class="content">
                    <p>אז קודם כל בואו נחשוף את זהותם של המתנקשים. יהושע כהן הוא האיש שלחץ על ההדק.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">38:46</span>
                </div>
                <div class="content">
                    <p>הוא הודה? או איך...?</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">38:48</span>
                </div>
                <div class="content">
                    <p>הוא לא הודה בזה בגלוי אף פעם אבל הוא גם לא הכחיש, כמו שאומר בנו חמי כהן. אבל שניים מהמתנקשים האחרים, גם משולם מקובר וגם אברהם שטיינברג זיכרונם לברכה, שאת שטיינברג עוד זכיתי לראיין כשהיה בן 96, שניהם בהחלט מזהים את יהושע כמי שביצע את ההתנקשות. ועוד בצלאל יצחק בן משה, לוחם נוסף. חמי כהן בנו של יהושע כהן אגב אומר שעד יומו האחרון יהושע כהן הצטער על כך שהוא פגע גם באנדרה סרו שלא הייתה לו שום כוונה לעשות את זה. אגב למעט מקובר שהיה בירושלים כל השנים, כל השלושה אחרים חזרו מהגלות זמן קצר לפני כן. לשירות הביטחון כנראה שהיה מידע, כי חוץ מהשם של יהושע כהן השמות האחרים שמוזכרים שם כולם קשורים אישית או ליהושע כהן או ליהושע זטלר. מנחם כהן הוא אחיו של יהושע כהן, הוא לא קשור בהתנקשות אבל הוא אח הוא קרוב. נחמה סרוביץ' זאת נחמה, ארוסתו באותם ימים וכמה שבועות לאחר מכן אשתו של יהושע כהן. ואפרים זטלר הוא אחיו של יהושע זטלר, אגב שני האחים למרבה הצער נפלו במלחמת השחרור. כלומר שירות הביטחון יודע משהו. אז למה המשטרה לא יודעת?</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">40:05</span>
                </div>
                <div class="content">
                    <p>למה?</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">40:06</span>
                </div>
                <div class="content">
                    <p>אז כאן יש לנו עוד מסמך מאוד מעניין. זוכר את יהושע בלום, דיברנו עליו, אותו מפקד משטרה צבאית שאומר למשטרת ישראל מספיק? אז ב-6 באוקטובר 48, כלומר כמעט חודש, שלושה שבועות לאחר ההתנקשות, הוא שולח מכתב לראש אגף חקירות, ראש אגף החקירות של משטרת ישראל רם לוסטיג. שואל מה קורה, אם אנחנו יכולים להמשיך לחקור? והוא כותב לו ככה: 'נתבקשתי להודיעך על ידי הגוף האחר החוקר את הרצח, להלן שירות הביטחון, כי הוא לא יתנגד לקיום החקירה המשטרתית בדרך הנהוגה. כלומר אין בעיה תמשיכו לחקור. נתבקשתי גם להודיעך כי בעת הזאת לא יוכל הארגון להעביר כל מידע בעניין'. בקיצור תחקרו כמה שאתם רוצים, אנחנו לא משתפים פעולה, אתם לא תצליחו.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">40:54</span>
                </div>
                <div class="content">
                    <p>נכון. כלומר יש לנו כאן לצורך העניין את כל המרכיבים. יש לנו נשק שלא נבדקו, לא נבדקו טביעות אצבעות, חקירה שמנוהלת בחובבנות, אנשים שנעלמים, עדויות שלא נלקחות עד הסוף, מידע שלא נמסר והכל הכל הכל כדי להגן על חברו הקרוב של דוד בן-גוריון. אני מרגיש שהאבל מגיע בצעדים רמים.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">41:15</span>
                </div>
                <div class="content">
                    <p>אבל. אז קודם כל צריך לזכור שיהושע כהן ובן-גוריון לא הכירו זה את זה, לא היה ביניהם שום קשר. אני מניח שלו היו מספרים לאחד מהשניים ב-18 בספטמבר 48 שיבוא יום ויהיו חברים בלב ובנפש, כנראה ששניהם היו מגחכים. אז אם כך למה? כלומר אם יש לנו את כל הפיסות מסתדרות נכון? התשבץ כאילו פתור, ברור שהייתה כאן קונספירציה. גם נזכור שהתוכנית של ברנדוט רעה למדינת ישראל, החיסול שלו מביא לביטול התוכנית. כלומר מה צריך יותר מזה? אבל אתה כמי שחקר והעמיק בתיק הזה יש לך פתרון אחר.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">41:51</span>
                </div>
                <div class="content">
                    <p>נכון. הפתרון שלי הוא שונה ושוב מי שירצה יקבל אותו, מי שלא לא, אבל אני חסיד קטן מאוד של קונספירציות. הן דורשות תחכום רב מכפי שההיסטוריה מלמדת אותנו שיש לאנשים. זוכר את מבצע ברנדוט? המבצע נגד הלח"י בירושלים. נכון. זוכר שמכחישים שתי פלוגות פלמ"ח לירושלים? למה מעלים שתי פלוגות פלמ"ח לירושלים? יש בירושלים מספיק צבא. התשובה היא שלא סומכים על הצבא שבירושלים.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">42:16</span>
                </div>
                <div class="content">
                    <p>מה זאת אומרת? זה צבא ההגנה לישראל.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">42:18</span>
                </div>
                <div class="content">
                    <p>זה צבא ההגנה לישראל שהוא בן חמישה חודשים, ושאתה לא יודע בדיוק מי נמצא בו. ולירושלמים בעיקר ביחידות, יחידות החי"ם חיל משמר שיש בירושלים, ולך תדע אם אין להם קרובי משפחה או חברים, אפילו סביר להניח שיש להם קרובי משפחה וחברים באותם מחנות לח"י. לא בטוח שאפשר לסמוך עליהם שהם יבצעו את הפקודות לעצור את אנשי הלח"י ולרדוף אותם. לכן חייבים לשלוח אנשי פלמ"ח נאמנים. אגב הפקודה שמקבל משה דיין מבן-גוריון אישית, ישירה ושמורה במסמך בארכיון, אומרת שיש לחסל את מחנות הלח"י, יש לעצור את כל חבריהם. סעיף 3: אם יגלו התנגדות יש לירות בהם.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">42:59</span>
                </div>
                <div class="content">
                    <p>זאת אומרת ממש פעילות לחימה בטרור.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">43:02</span>
                </div>
                <div class="content">
                    <p>לגמרי. אגב ממשלת ישראל מחוקקת את הפקודה ללחימה בטרור כתוצאה מאותה מאותה התנקשות ורודפים את אנשי הלח"י תקופה ארוכה, אנשים גם נכנסים לכלא. אז אותה בעיה של חוסר מהימנות, לא סומכים על החיילים, גם לא סומכים על השוטרים. אמרנו - משטרת המנדט, כל אחד יכול היה להתגייס. ויש עם זה בעיה, לא כל אחד הוא נמנה על אנשי שלומנו נאמר את זה כך. ולא בטוח שכל אחד מזדהה ומסכים דווקא עם הקו המרכזי ביישוב ויכול להיות שיש תומכי לח"י בין אנשי המשטרה. אז היום אולי זה נשמע פוליטי ונורא ומה פתאום בודקים בציציות של אנשים, אז זה היה טבעי יותר. אגב כבר ביוני של אותה שנה, כלומר שלושה חודשים קודם לכן, משטרת ישראל מתחילה לפטר שוטרים בעילה של אי-מהימנות. אנשים שנחשדו בשחיתות, שנחשדו בהתנהגות לא כשירה או בשיוך פוליטי לא נכון, כי המשטרה נתפסה כזרוע של הממשל. בן-גוריון עצמו באוקטובר 48 בישיבת ממשלה אומר שחלק מאנשי המשטרה אינו מהימן בעיניו.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">44:11</span>
                </div>
                <div class="content">
                    <p>למה הוא מתכוון?</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">44:12</span>
                </div>
                <div class="content">
                    <p>הוא מתכוון לכך שאי אפשר לסמוך עליהם. והיום זה נשמע שוב נורא, נכון? רדיפה פוליטית. אבל כנראה שהייתה להם סיבה. ו-10 שנים לאחר מעשה ב-1958 מפרסם איש לח"י בשם ברוך נאדל ספר, הוא קורא לו 'רצח ברנדוט' והוא מספר בעצם את הגרסה של הלח"י למעשה. והוא מספר משהו מאוד מעניין. באותו הערב אחרי ההתנקשות מושל ירושלים קורא לו נציגים של האצ"ל והלח"י כדי לדבר איתם לבדוק אם זה הם, זה לא הם, מה אפשר ללמוד, כלומר הידברות, כן? מקל וגזר מצד אחד להידבר מצד שני מפעילים את הצבא. כותב נאדל: כשנכנס הנציג שלנו אל החדר רווח לו. למה רווח לו? הוא אומר כי ליד אותו איש ממשל ישבו שני קציני משטרה. האחד נמנה על תומכינו ועל השני אנחנו יודעים דברים.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">45:06</span>
                </div>
                <div class="content">
                    <p>אוקיי. מי אותם שניים?</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">45:08</span>
                </div>
                <div class="content">
                    <p>אני לא יודע מי השניים אבל אחד מהם זה נפתלי רבינוביץ', קצין החקירות של משטרת ירושלים שאגב מפוטר זמן לא ארוך לאחר מכן בעוון אי-מהימנות. האם הוא זה שהלח"י סחט או זה שתמך בלח"י אני לא יודע, אבל זה מראה שכנראה הייתה סיבה לחוסר האמון שנותנים בשוטרים בכלל וספציפית ברבינוביץ'. יום למחרת ב-18 לספטמבר שולח מפקד משטרת ירושלים ישורון שיף מברק למפכ"ל הכללי יחזקאל סהר ובו הוא מדווח מה עושים, הוא אומר הטלנו עוצר אנחנו מפקחים וכן הלאה. ושתי מילים קופצות. הוא אומר 'העברנו יחידה בת 40 שוטרים נאמנים ביותר'. זאת אומרת למה צריך בכלל להזכיר את זה ועוד במברק? אתה משלם לפי מילה, יש משמעות לעניין הזה. צריך להזכיר כדי להרגיע את הרוחות - אנחנו יודעים מי שמנו במשימה הזאת, אנחנו בטוחים שהם יבצעו כל פקודה שניתן להם. יש חשש גדול מאוד שמא השוטרים הם לא מהימנים. ולכן לדעתי שירות הביטחון לא העביר את המידע, לא מתוך חשש שמא ייחשפו הזהויות של האנשים ששירות הביטחון מנסה להגן עליהם בגלל שהם עשו את ההתנקשות אולי בשליחותו, להפך, מתוך חשש שהמשטרה תטרפד את החקירה.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">46:19</span>
                </div>
                <div class="content">
                    <p>זאת אומרת אם חקירה כזאת תטורפד יש לה השלכות מעבר לרצח עצמו ככל שהוא נורא, יש לה השלכות בינלאומיות מרחיקות לכת.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">46:28</span>
                </div>
                <div class="content">
                    <p>בוודאי. צריך לזכור שאנחנו חכמים בדיעבד. היתרון והחיסרון שלנו כמי שמסתכלים על ההיסטוריה לאחר מעשה שאנחנו יודעים איך דברים נגמרים. היום אנחנו יודעים שההתנקשות בברנדוט הסתיימה בכך שהתוכנית שלו בוטלה. אנחנו יודעים שחוץ מזה שהשוודים עושים לנו פרצופים פעם בכמה זמן אף אחד אחר לא זוכר את זה. לבן-גוריון ולאיסר הראל באותו זמן זה ממש לא היה ברור, זה ממש ממש לא ידוע. כאמור לשם השוואה תחשוב שמזכיר המדינה האמריקאי מגיע לירושלים והורגים אותו יהודים. הפחד שיאחוז את ראשי המדינה באותה עת זה מה שחש בן-גוריון אז. רואים את זה מהתגובות - לשלוח את צה"ל ולהגיד אם אנשי הלח"י מגלים התנגדות תהרגו אותם, זה לא דבר שעושים כשחייבים. מה גם שהיה חשש גדול מאוד שהתוכנית של ברנדוט תהפוך לצוואה שלו עכשיו שהוא חוסל ושמי שיבוא אחריו ירגיש מחויב שבעתיים לקיים אותה.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">47:30</span>
                </div>
                <div class="content">
                    <p>שלומי ככה לסיום, 2581 מהמערכה הראשונה, ספר לנו את הסיפור של 2581.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">47:37</span>
                </div>
                <div class="content">
                    <p>כן, אז אני לסיפור של ברנדוט הגעתי בעקבות פנייה של העמותה הישראלית להיסטוריה צבאית, הם ערכו יום עיון שעסק בפרשה וביקשו ממני לדעת מה חלקה של המשטרה במקרה. הלכתי לארכיון, הזמנתי את התיקים, עברתי עליהם כמו שסיפרתי, קראתי את כל העדויות והצלחתי לשחזר את מהלך החקירה כמו שתיארתי אותו כאן. והבנתי שכלי הנשק לצורך העניין התפרק ונמצא איפשהו במשטרה.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">48:07</span>
                </div>
                <div class="content">
                    <p>איפשהו.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">48:08</span>
                </div>
                <div class="content">
                    <p>ולא משמידים דברים כאלה ולכן התחלתי לחפש ולברר. פניתי דבר ראשון למחסן הנשק המרכזי של משטרת ישראל ששם שומרים הרבה מאוד כלי נשק שמגיעים מכל מיני מקורות. עשו איזושהי בדיקה, יש שם שמאייסרים תופתע לשמוע אבל לא זה. התחנה הבאה הייתה מעבדת כלי ירייה במחלקה לזיהוי פלילי שגם שם יש דברים מהממים, מדהימים, היסטוריים. גם שם יש שמאייסר אבל לא אדון 2581 שלנו. פניתי לעמית שלי, מי שאחראי על המורשת בשירות הביטחון הכללי, הוא מסר לי שבעת הזאת הוא לא יכול למסור לי כל מידע. אוקיי לא הרבה דברים השתנו. פניתי לארכיון המדינה, גם שם לא ידעו, ולכן הנחתי שכנראה קרה לאותו חצי תת-מקלע מה שקורה להרבה מאוד פריטים שרק בדיעבד אנחנו מבינים את החשיבות שלהם - הוא כנראה הושמד. כלי נשק בכל זאת זה דבר מסוכן אז גורטים את זה, זורקים בים או משמידים בדרך אחרת. ודי התייאשתי מלמצוא אותו, עד שיום אחד בשנת 2018 ביקרו אצלי שתי נשים שעוסקות בהקמה של מוזיאון עבור גוף ממשלתי כלשהו וביקשו לראות את בית המורשת שלנו, מאחר והייתי מעורב בתכנון שלו אז פונים אלי לא מעט כאלה שנמצאים בשלב התכנון. וכשסיימנו את הסיור הן שאלו אותי האם הן יכולות לראות את מחסן המוצגים. עכשיו אני עניתי להן, אמרתי תקשיבו בדרך כלל הייתי אומר לכם שלא כי יש שם בלאגן.</p>
                </div>
            </article>
            
            <article class="paragraph speaker-Yotam Shteinman type-content">
                <div class="paragraph-meta">
                    <span class="speaker-name">Yotam Shteinman</span>
                    <span class="timestamp">49:33</span>
                </div>
                <div class="content">
                    <p>בכל מחסן, כן.</p>
                </div>
            </article>
            
            <article class="paragraph speaker-Shlomi Shitrit type-content">
                <div class="paragraph-meta">
                    <span class="speaker-name">Shlomi Shitrit</span>
                    <span class="timestamp">49:35</span>
                </div>
                <div class="content">
                    <p>כן, אבל השבוע שעבר סידרנו. ואחד הדברים שעשינו כשסידרנו שמה רצינו לבדוק איזה מהחפצים אפשר להיפטר. יש לנו הרבה מאוד שרידים של אמצעי לחימה שנצברו עם השנים - כל מיני חתיכות של קסאמים וגראדים וכלי נשק מאולתרים מתקופת האינתיפאדה שלא באמת צריך אותם, זה ברזלים חלודים שצריך לזרוק. והחבלן שלנו, אלי מדריך, שהוא חבלן במקצועו, סידר אותם בארגז אחד ושם אותם בצד. אז אמרתי אני יודע שהוא מסודר אני יכול להיכנס איתכם. נכנסנו למחסן, דיברנו הסברנו, ואני פתאום קולט באותו ארגז פתוח שהגיע מהמוזיאון הישן של המשטרה שפעל בשפרעם מ-1986 ועד 2015, אני רואה קנה של שמאייסר. עכשיו מי שמכיר כלי נשק לא יכול להתבלבל, לשמאייסר יש צורה מאוד מאוד ייחודית. ואני מרים את זה וזה חצי שמאייסר. ואני אומר להן, אתן יודעות, בדיוק דבר כזה שימש בהתנקשות בברנדוט ואני מחפש אותו כבר שנים. ואז אני מבין שאני מחפש כבר שנים, אמרתי רגע שנייה, הסתכלתי על המספר. בינגו. 2581. למזלי אני בגיל שעוד לא מקבלים התקפי לב, אז עצרתי את הכל, רצתי למעלה, בדקתי בתיק החקירה וזה אכן כלי הנשק. עכשיו איך הוא הגיע לשם? מה הוא עשה שם? הוא היה בארגז כאמור עם כלי נשק מאולתרים מתקופת האינתיפאדה. כנראה באיזשהו שלב הוא נמסר לבית מורשת משטרת ישראל בגלגול הקודם שלו. מאחר והוא לא מופיע בקטלוגים, הוא לא מופיע ברישומים, אין עליו שום פירוט, ברור לי שמי שמסר את זה לא ידע מה הוא מוסר ומי שקיבל את זה לא ידע מה הוא מקבל. והמזל הוא שכל אדם אחר שהיה רואה את זה, גם אם היה מזהה שזה שמאייסר - כאמור זה לא נשק שקשה לזהות למי שקצת מבין - לא היה עושה את החיבור, לא היה עושה את ההקשר. אני כנראה האדם היחיד בישראל אם לא מעבר לכך שיכול היה לעשות את ההקשר הזה וזה מזל כי שלושה ימים אחר כך זה היה הולך לאיזו מגרסת מתכות. רב-פקד דוקטור שלומי שטרית, מפקד בית מורשת משטרת ישראל, תודה רבה לך על הסיפור מלא הקונספירציות אבל גם מלא היסטוריה זה. תודה.</p>
                </div>
            </article>
            
            <article class="paragraph speaker-Ran Levi type-content">
                <div class="paragraph-meta">
                    <span class="speaker-name">Ran Levi</span>
                    <span class="timestamp">50:53</span>
                </div>
                <div class="content">
                    <p>תודה רבה.</p>
                </div>
            </article>
            
            <article class="paragraph speaker-Ran Levi type-content">
                <div class="paragraph-meta">
                    <span class="speaker-name">Ran Levi</span>
                    <span class="timestamp">51:00</span>
                </div>
                <div class="content">
                    <p>זהו עד כאן. תודה רבה לחיותם שטיינמן ולרב-פקד דוקטור שלומי שטרית. אם אהבתם את הפרק, אתם מוזמנים להאזין לפרקים נוספים של הפודקאסט 'סיפורים מהניידת' שמביא סיפורים היסטוריים מרתקים מהארכיון של משטרת ישראל. למשל, סיפור חקירתו של אדולף אייכמן, חקירתם של משתפי הפעולה עם הנאצים והשתלטות על אוטובוס האימהות שנחטף ב-1988. את 'סיפורים מהניידת' תמצאו באפליקציית 'עושים היסטוריה' באנדרואיד ובכל אפליקציות הפודקאסטים האחרות. עושים היסטוריה הם גיא בינשטוק, איתמר סוויסה ובן-אור הבר בעריכה ובהפקה. שרה זילבצקי מנהלת הקהילות ואחראית על סיפור משפחתי. אביב שם טוב מנהל המכירות, דני תימור המנהל העסקי ואני, רן לוי, כותב ומגיש. אנחנו נשתמע בפרק הבא. להתראות.</p>
                </div>
            </article>
            
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>