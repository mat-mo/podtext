<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>[עושים היסטוריה] 367: מלחמת ההתשה, חלק א' - מבצע הלם - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>[עושים היסטוריה] 367: מלחמת ההתשה, חלק א' - מבצע הלם</h1>
        <div class="meta-row">
            <span class="meta-date">פורסם ב: 12 בינואר 2022</span>
            <a href="../../podcasts/vshym-hystvryh.html" class="meta-feed">עושים היסטוריה</a>
        </div>
    </div>

    <div class="player-container">
        <audio id="audio-player" controls>
            <source src="https://api.spreaker.com/download/episode/48262026/ep367_hatasha_part_1.mp3" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל מין 'רגע, אבל אם הוא עשה ככה...' תקשיבו לזה. יש עשרה חדרים, בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן, ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזו דלת כל אחד מהם פירק. השאלה היא: בסוף הלילה הזה, מה המספר המקסימלי של דלתות שיכולות להיות במחסן?</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">01:13</span>
                </div>
                <div class="content">
                    <p>במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה, למדינת ישראל יש נבחרות בוגרות שהם מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתה ט' עד יא'. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזו נגמרת? פשוט נכנסים לרשת, מחפשים נבחרות ישראל במדעים, בודקים מתי זה קורה ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקיפ בשביל זה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">02:31</span>
                </div>
                <div class="content">
                    <p>שלום וברוכים הבאים לעושים היסטוריה, פרק 367: מלחמת ההתשה, חלק א', מבצע הלם. ב-10 ביוני 1967 בשעה שש בערב הסתיימה מלחמת ששת הימים. מלחמה שהחלה בחשש גדול וחרדה קיומית לעתידה של המדינה והסתיימה בניצחון מוחץ ובהישגים צבאיים אדירים. שחרור ירושלים המזרחית, כיבוש רמת הגולן והשתלטות מלאה על חצי האי סיני ששטחו היה כמעט פי שלושה משטח ישראל כולה. בישראל שררה אופוריה. בכל העולם היללו את תעוזתם של חיילי צה"ל, תמונותיהם של הגנרלים שניהלו את המלחמה קישטו את קירות הבתים ואלבומי ניצחון חגיגיים נמכרו בחנויות הספרים כמו לחמניות טריות. בפעם הראשונה בתולדותיה הפכה ישראל ממדינה מאוימת וחרדתית למעצמה אזורית שמטילה אימה על שכנותיה. בצידה השני של תעלת סואץ, במצרים, המצב היה כמובן שונה לגמרי. גמאל עבד אל נאצר היה מנהיג כריזמטי באופן יוצא דופן. נאצר הציג לעמו חזון מסעיר של פאן-ערביות. אימפריה מוסלמית חדשה שתירש את האימפריה העות'מאנית ותחלוש על המזרח התיכון כולו. תוצאותיה של מלחמת ששת הימים הפתיעו את כולם, כולל את ישראל עצמה. אף אחד לא יכול היה לשער שהמלחמה הקצרה תסתיים בניצחון כל כך דרמטי וחד-צדדי. נאצר לא ויתר. בחושיו הפוליטיים החדים הוא הבין שהתנגדות לקיומה של מדינת ישראל עשויה להיות אג'נדה נהדרת כדי לאחד את כל ערביי המזרח התיכון סביבו. מטעמים אלו, הציב נאצר את שחרורה של פלסטין בראש מעייניו. נאצר עצמו הוא זה שנתן למלחמה ההולכת וקרבה את שמה: מלחמת הקזת הדם, או בתרגום שהשתרש בסופו של דבר - מלחמת ההתשה.</p>
                </div>
            </article>
            
            <article class="paragraph speaker-אריה מרמרי type-content">
                <div class="paragraph-meta">
                    <span class="speaker-name">אריה מרמרי</span>
                    <span class="timestamp">16:12</span>
                </div>
                <div class="content">
                    <p>בערך בסביבות השעה 5:30 או קצת אחרי, השמש כמעט נשקה למערב כשאני הייתי במקלחת במעונות קצינים זוטרים באח"י אילת, בירכתיים מתחת לסיפון. ומתוך השלווה המבוטחת הזאת נשמעו פתאום פעמוני אזעקה וקולו של רפי דהן, שהיה סמל המשמרת הפזמניק שבדרך כלל היה אדיש לחלוטין. שמעתי אותו אומר 'אזעקה, אזעקה, אזעקה מטוסים'. והפעמונים המשיכו לצלצל בטירוף והבנתי שמשהו נורא קורה שם בחוץ. רצתי, שמתי על עצמי איזושהי חולצה ומכנסיים וסנדלים ובאתי לטפס על הסולם וכשהייתי במחצית הדרך, פיצוץ אדיר טלטל את האונייה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">17:11</span>
                </div>
                <div class="content">
                    <p>שלושה טילים ביקעו את האח"י אילת והיא שקעה למצולות. 47 לוחמים נהרגו ו-91 נפצעו באחד האסונות הצבאיים הגדולים ביותר בתולדות המדינה. התגובה הישראלית לטיבועה של האח"י אילת לא איחרה לבוא. במבצע שכונה 'מבצע אבוקה', שתי סוללות ארטילריה וגדוד שריון המטירו למעלה מ-1200 פגזים על מתקני זיקוק נפט ומכלי דלק בסואץ. הנזק לכלכלתה של מצרים היה אדיר והוחמר עוד יותר כשמאות אלפי פליטים מבוהלים החלו נוטשים את הערים והיישובים לאורך תעלת סואץ. נאצר הורה על הפסקת הפעילות הצבאית בגזרת התעלה, והחיים במוצבי צה"ל חזרו למסלולם.</p>
                </div>
            </article>
            
            <article class="paragraph speaker-עמרם מצנע type-content">
                <div class="paragraph-meta">
                    <span class="speaker-name">עמרם מצנע</span>
                    <span class="timestamp">18:08</span>
                </div>
                <div class="content">
                    <p>מאז מלחמת ששת הימים אני בעצם משתתף פעיל בכל מלחמות ישראל. הייתה לי זכות גדולה להיות בכל תפקידי הפיקוד בצה"ל, ממפקד טנק עד אלוף פיקוד. התקופה הראשונה הייתה תקופה רומנטית. השמש זרחה, ציפורים צייצו, המים בתעלת סואץ זרמו. ישבנו עם מפקדת הפלוגה במקום שקראו לו קוברי-קוברה ברשת הקשר. שלושה ארבעה טנקים עומדים חשופים, לדעתי אפילו לא היו שם מחפורות כדי להתחבא אם יש איזה הפגזה. סיורי בוקר על גדות התעלה עם ג'יפים. אני אספר שבאחת היציאות שלי הביתה קניתי לחבר'ה חכות כי היינו יושבים על גדות התעלה ודגים דגים. היינו משתזפים על המזח, אותו מזח, מוצב המזח שליימים במלחמת יום הכיפורים קיבל משמעות מאוד הרואית. באמת חיים משוגעים.</p>
                </div>
            </article>
            
            <article class="paragraph speaker-אריה לצטר type-content">
                <div class="paragraph-meta">
                    <span class="speaker-name">אריה לצטר</span>
                    <span class="timestamp">21:56</span>
                </div>
                <div class="content">
                    <p>שבת אחר הצהריים ב-26 באוקטובר 1968, היינו בעיצומו של התדריך הקבוע לקראת יציאה למארבים שהיו אמורים להתבצע כרגיל לאורך הציר של התעלה. פתאום שמענו קול נפץ והעלתה סברה שמישהו שיחק וזרק רימון או חזיז באזור ביתן הש"ג. הפגזים הראשונים נחתו בדיוק במקום ישיבתם של אנשי סיירת חרוב וגרמו למותם של שני המפקדים שלהם, הסמל והמ"מ. הקומנדקר השני חטף נ"ט ושניים מחברינו שעברו איתנו את כל מסלול האימון המפרך נפלו שם. חיים שיפריס וגיל בושביץ שיזכרו לעד.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">22:46</span>
                </div>
                <div class="content">
                    <p>לפחות 15 חיילים נהרגו באותו היום, חלקם ממארבים שהציבו כוחות קומנדו מצריים שחצו את התעלה בחסות ההפגזות. עמרם מצנע נזכר בהפתעה הזו כשביקר באחד המוצבים יחד עם אביגדור בן-גל, יאנוש.</p>
                </div>
            </article>
            
            <article class="paragraph speaker-עמרם מצנע type-content">
                <div class="paragraph-meta">
                    <span class="speaker-name">עמרם מצנע</span>
                    <span class="timestamp">23:34</span>
                </div>
                <div class="content">
                    <p>ואני זוכר היטב אולי את הפשיטה הראשונה שבה יש יום קרב עם הרבה מאוד ארטילריה. נגמר בערב, הלילה. ואנחנו יורדים למוצב שהיה פחות או יותר מול איסמעיליה, קראו לו מוצב 'הלשון'. פשוט לבקר את האנשים. ואז אנחנו מגלים על גג המוצב תרמילים שהם לא של רובה FN שאז היו ולא של עוזי, אלא תרמילים של קלצ'ניקוב. ואז מסתבר שהחיילים היו צפונים בתוך הבונקרים כפי שהנחו אותם לעשות וברגע מסוים המצרים הסיטו את האש וקומנדו מצרי פשט על המוצב. חיילינו לא ראו את הקומנדו, אבל הם לקחו שם איזה מקלע אחד ואולי עוד איזה משקפת וירו על הגג. ואז יאנוש מיד אמר לו 'הנה, זה ההוכחה שהיו שם פושטים', כי אף אחד לא האמין. ואז התחיל עידן חדש.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">25:40</span>
                </div>
                <div class="content">
                    <p>במטכ"ל החליטו ללמד את המצרים לקח. להכות אותם מכה קשה וכואבת כדי להזכיר להם מי היא המעצמה האזורית האמיתית. דרך הפעולה שנבחרה כאילו נלקחה מתסריט הוליוודי קלאסי: פשיטה צבאית עמוק עמוק מאחורי קווי האויב. מבצע הלם יצא לדרך. המטרות היו שני גשרים מעל נהר הנילוס ותחנת השנאה באזור המכונה נג'ע חמאדי. פשיטה ישראלית על נקודה כל כך מרוחקת מקו החזית שקולה לפיגוע של חיזבאללה בבאר שבע. העזרה המודיעינית הגיעה ממקור בלתי צפוי: באחד הארכיונים הישנים נתגלתה חוברת מודיעין של הצבא הנאצי שפלש למצרים במלחמת העולם השנייה, ובה תיאורים ותמונות שצילמו צפלינים גרמניים.</p>
                </div>
            </article>
            
            <article class="paragraph speaker-מתן וילנאי type-content">
                <div class="paragraph-meta">
                    <span class="speaker-name">מתן וילנאי</span>
                    <span class="timestamp">29:20</span>
                </div>
                <div class="content">
                    <p>עליתי על החומה וראיתי שומר מצרי במדים כמו שלי כי לבשנו מדים מצריים. הוא התיישב מתחתי עם רובה קלצ'ניקוב והלך לישון. היינו קצובים בזמן כי כל המבצע היינו בלי קשר, המסוקים היו על קצה הדלק. קפצתי למטה מהחומה הגבוהה והשומר שמע אותי. הוא התעורר והתחיל לצעוק משהו. צעקתי לו במבטא פולני 'ג'יש מצרי', צבא מצרי, אבל הוא כבר הבין שאני לא מצרי. פתחנו באש מטווח חמישה מטר, השכבנו את כל הארבעה. אחרי הפיצוץ פרצנו בצחוק, צחקנו כמו מטורפים, מין שחרור מתח. הלכנו במדבר לרכס הרים כדי להסתתר ואחרי שעה של הליכה פתחנו את מכשיר הקשר ושמענו את הטייס אומר 'חמש דקות אצלכם'.</p>
                </div>
            </article>
            
            <article class="paragraph speaker-נחמיה דגן type-content">
                <div class="paragraph-meta">
                    <span class="speaker-name">נחמיה דגן</span>
                    <span class="timestamp">30:18</span>
                </div>
                <div class="content">
                    <p>הגענו לגשר קינה, נעמדנו מעליו בריחופ כשתשבי העיר מביטים בנו. הורדנו לאט לאט את חומר הנפץ אל הגשר.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">30:32</span>
                </div>
                <div class="content">
                    <p>חמש דקות לאחר שהושמדה תחנת ההשנאה, התפוצצו גם שתי פצצות המזלף שהונחו על הגשרים וגם שני המסוקים שנשאו אותן שבו לבסיסם בשלום.</p>
                </div>
            </article>
            
            <article class="paragraph speaker-נחמיה דגן type-content">
                <div class="paragraph-meta">
                    <span class="speaker-name">נחמיה דגן</span>
                    <span class="timestamp">30:52</span>
                </div>
                <div class="content">
                    <p>הסתובבתי 180 מעלות ופניתי חזרה הביתה. איזר ויצמן חיכה לי באופירה עם בקבוק וויסקי. שתינו תוך כדי טיסה וכנראה שהגזמנו קצת כי במקום להגיע חזרה לבסיס, הגענו לאל עריש.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">31:08</span>
                </div>
                <div class="content">
                    <p>החגיגה הייתה מוצדקת. הנזק לרשת החשמל המצרית היה מסיבי והמכה הפסיכולוגית הייתה משמעותית. בעקבות מבצע הלם עיבו המצרים את מערך הגילוי האווירי שלהם והקימו כוח בשם 'המיליציות העממיות' שמטרתו הייתה להגן על מטרות אסטרטגיות בעומק מצרים.</p>
                </div>
            </article>
            
            <article class="paragraph speaker-נחמיה דגן type-content">
                <div class="paragraph-meta">
                    <span class="speaker-name">נחמיה דגן</span>
                    <span class="timestamp">31:32</span>
                </div>
                <div class="content">
                    <p>ההגנה על כל המטרות האלו דרשה מיליוני מאות אלפי בני אדם והטילה על הממשלה המצרית עומס כלכלי ולוגיסטי אדיר.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">31:41</span>
                </div>
                <div class="content">
                    <p>המצרים התכנסו לתוך עצמם מלקקים את פצעיהם והקרבות בחזית התעלה פסקו. בצה"ל חגגו את ההצלחה הדרמטית. כשיהודה בריל, טנקיסט צעיר, הגיע לחזית התעלה בינואר 1969, הוא וחבריו לצוות נהנו עדיין מפירותיו של מבצע הלם.</p>
                </div>
            </article>
            
            <article class="paragraph speaker-יהודה בריל type-content">
                <div class="paragraph-meta">
                    <span class="speaker-name">יהודה בריל</span>
                    <span class="timestamp">34:26</span>
                </div>
                <div class="content">
                    <p>היינו יושבים בעמדת תצפית כל אחד לפי תורנות על גבעה קטנה עם משקפת גדולה. והייתי רושם את התנועות של המצרים מהצד השני. וממש נראה לי כל האזור הזה אזור פסטורלי כאיזור נופש. פתאום אני עולה לתצפית ופתאום אני מסתכל לעבר ואני רואה את התעלה עם המים הכחולים. אני רואה שמה את הבתים, אני רואה שמה חיילים מצריים שמשכשכים במים, מדברים בקולות צועקים אחד לשני 'דגים דגים'. בלילה היינו שומעים בזוגות שלוש שעות רצוף בין הטנקים לאורך קו המים לראות אם חדרו חס וחלילה חיילים מצריים. היה לנו שינלים מאוד ארוכים כי היה קר מאוד באותה תקופה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">36:02</span>
                </div>
                <div class="content">
                    <p>אבל למרות השקט ששרר בשטח, שתי התקיפות המצריות בספטמבר ובאוקטובר היו איתות ברור לכך שהמוצבים בגזרת התעלה אינם ממוגנים דיים. כאן פרץ ויכוח סוער בתוך המטכ"ל. הרמטכ"ל חיים בר-לב האמין שהפתרון הנכון יהיה להקים מערך של מוצבים מבוצרים על קו המים לכל אורך החזית בתעלה. מנגד, האלופים ישראל טל (טליק) ואריאל שרון טענו שמוצבים סטטיים אינם התשובה לאיום המצרי. בשורה התחתונה, המחלוקת בין מי שתמכו בהקמתו של קו בר-לב לבין מי שהתנגדו לו הייתה מחלוקת סביב האסטרטגיה הצבאית העקרונית. אחיזה סטטית ופסיבית בשטח לעומת לחימה דינמית וניידת. כל זאת ועוד בפרק הבא של עושים היסטוריה.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">55:21</span>
                </div>
                <div class="content">
                    <p>השבוע הסתיימה ההצבעה לבחירת פרקי השנה של הפודקאסטים ברשת שלנו. בהתשובה של דורון פישלר זכה במקום הראשון המצעד הפרק על 'מתי יבוא הוולרמן'. ביחסינו לאן של פאולה וליאון רוזנברג, 'מהו דפוס ההיקשרות שלכם' עם פרופסור יורם יובל. בעושים טכנולוגיה, הסיפור העצוב של האוקסיקונטין. באשת הברזל של רועי גרון, על מדיניותה הכלכלית של מרגרט תאצ'ר. בעושים פוליטיקה של דפנה ליאל, 'כך איבד נתניהו את השילטון'. בעושים תנ"ך עם יותם שטיינמן, הפרקים על יצחק אבינו. באבא של יונתן והבן שלו, הפרק על 'מיהו דליטנט'. בעושים רפואה, חיסוני קורונה לילדים. בעושים תוכנה, הקאמבק של דוט נט. בעושים חשבון, הפרק 'לא מגיעה לכם חניה חינם'. ואחרון חביב, שעת מלחמה עם שלמה רז, הפרק 'המלחמה לא עוזבת'. ואצלי במקום הראשון הסדרה על נפוליאון בונפרטה. תודה רבה לכם. אתם מוזמנים לרכוש מספרי הזמינים באתר הבית שלנו: פרפטום מובילה, קרב מוחות והאוניברסיטה הקטנה.</p>
                </div>
            </article>
            
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>