<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>455: ביגפוט ודמויי-אדם מיתולוגיים (ש.ח.) [עושים היסטוריה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>455: ביגפוט ודמויי-אדם מיתולוגיים (ש.ח.) [עושים היסטוריה]</h1>
        <div class="meta-row">
            <span class="meta-date">פורסם ב: 5 בנובמבר 2025</span>
            <a href="../../podcasts/vshym-hystvryh.html" class="meta-feed">עושים היסטוריה</a>
        </div>
    </div>

    <div class="player-container">
        <audio id="audio-player" controls>
            <source src="https://api.spreaker.com/download/episode/68431379/ep455_bigfoot_rerun.mp3" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">00:00</span>
                </div>
                <div class="content">
                    <p>שלום וברוכים הבאים לעושים היסטוריה. פרק 455 על ביגפוט ודמויי אדם מיתולוגיים. שידור חוזר.</p>
                </div>
            </article>
            
            <article class="paragraph speaker-קריינות type-advertisement">
                <div class="paragraph-meta">
                    <span class="speaker-name">קריינות</span>
                    <span class="timestamp">00:10</span>
                </div>
                <div class="content">
                    <p>רשת עושים היסטוריה. עושים היסטוריה עם רן לוי.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">00:40</span>
                </div>
                <div class="content">
                    <p>שלום. הפרק שתשמעו מיד עלה לאוויר לראשונה ב-2011 כפרק מספר 94 של עושים היסטוריה. למרות שהוא בן 14 שנה, אני חושב שהוא בסך הכל התיישן לא רע, אולי חוץ מהקריינות שלי שלפני שנים שאני מאוד רוצה לקוות שהשתפרה משמעותית בזמן הזה, ואולי גם חוץ מאיזו בדיחה מטופשת שהכנסתי על אביגדור ליברמן בזמנו. אתם תשפטו.

רגע לפני שנמשיך אל הפרק, אני רוצה להזמין אתכם לשתי הרצאות קרובות שלי. הראשונה היא הרצאה לילדים שאני אעביר במדעטק, מוזיאון המדע בחיפה, בחנוכה, ב-18 בדצמבר, בשם "מסע במערכת השמש". אני אספר בה על כמה מהתופעות המרתקות והמשונות במערכת השמש שלנו, כמו למשל סופות החול על מאדים, האוקיינוס הענק על אירופה, הרוחות האדירות על נפטון ועוד ועוד. האמת שאני לא עושה המון הרצאות לילדים, אבל מאז שאני מעלה סרטונים לטיקטוק, פתאום יש הרבה יותר ילדים שמכירים אותי, אז אולי אני צריך להתחיל ליזום יותר אירועים שכאלו. ותכלס, לספר לילדים על חלל זה פשוט כיף גדול. ההתלהבות שלהם מהדברים האלה מזכירה לי כמה שאני התלהבתי מחלל ואסטרונומיה כשהייתי ילד.

ההרצאה השנייה היא הרצאה למבוגרים, גם כן בחיפה, בשם "עתיד האנושות בעידן הבינה המלאכותית". מה מלמדות אותנו מהפכות טכנולוגיות קודמות, כמו המהפכה התעשייתית של המאה ה-19 ומהפכת המחשוב של המאה ה-20, על מה שצפוי לנו בעידן ה-AI? ההרצאה תתקיים במועדון ה-סליק בחיפה ב-5 בינואר 2026. פרטים מלאים על שתי ההרצאות וקישורים לרכישת כרטיסים תמצאו באתר הבית שלי, ranlevi.co.il. ועכשיו אל הפרק על ביגפוט. האזנה נעימה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">02:41</span>
                </div>
                <div class="content">
                    <p>בשנת 1938 קיבלו עורכי המגזין דיסקברי מכתב לא שגרתי. הכותב היה קצין בריטי ששירת על סיפונה של ספינה ששטה מול חופי מזרח אפריקה. במכתבו, הקצין סיפר כי באחד הימים הוא הביט על החוף באמצעות משקפת על קבוצה של כמה עשרות בבונים שצדו סרטנים על החוף. לפתע הוא הבחין בשני אנשים קטנים וחומים שיצאו מתוך השיחים של ליד החוף והתקרבו אל הקופים. אלה לא היו בני אדם רגילים, כתב הקצין. גובהם היה כמטר והיה משהו קופי בתווי פניהם. הבבונים בכלל לא היו מוטרדים מנוכחותם בתוך הלהקה. הקצין היה נרגש מאוד, שכן הוא מעולם לא שמע על חיה כזו באפריקה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">03:52</span>
                </div>
                <div class="content">
                    <p>זה לא מפתיע. גם המדענים אינם מכירים בעל חיים שכזה. היצורים הקטנים והאנושיים למחצה שהקצין תיאר הם ככל הנראה 'אגוגואה' (Agogwe). מדובר ביצורים מיתולוגיים שהסיפורים אודותיהם עוברים מפה לאוזן במדינות מזרח אפריקה. על פי התיאור המקובל, האגוגואה הוא סוג של קוף אנושי. גובהו כמטר עד מטר וחצי, הוא שעיר מאוד, יש לו בהונות מנוגדות כמונו, והוא הולך על שתיים. על פי סיפורי הציידים האפריקאים, האגוגואה מסוגלים לחמוק ממלכודות בקלות, הם מפגינים תחכום גבוה באופן יחסי ואפילו מסוגלים להשתמש בכלים. יש להם מוניטין של טראבל-מייקרס; הם גונבים מזון, מפרקים מלכודות וכדומה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">04:40</span>
                </div>
                <div class="content">
                    <p>האגוגואה הוא קריפטיד: יצור מיתולוגי שדבר קיומו מתבסס על אנקדוטות וסיפורים בלבד, ואין שום שלד, דגימת DNA או הוכחה מוצקה אחרת לגביו. קריפטוזואולוגיה, בתרגום מילולי "חקר בעלי חיים חבויים", היא התחום במדע שעוסק בחקר היצורים המיתולוגיים והנסתרים. המילה "מדע" היא קצת בעייתית כאן; קשה לבנות דיסציפלינה מדעית רצינית שמבוססת על אגדות עם וסיפורים שעוברים מפה לאוזן.

הסיבה שאני מספר לכם על האגוגואה היא לא כדי לגרום לכם לרצות לקום מהכיסא, לתפוס רובה ולצאת לסוואנה האפריקאית כדי לצוד אחד כזה. אני מספר עליו כדי להראות שסיפורים על יצורים דמויי אדם שמסתתרים בכל מיני חבלי ארץ ויערות נידחים נפוצים מאוד ברחבי העולם, ומלווים אותנו עוד משחר ההיסטוריה. יש עשרות מפלצות מיתולוגיות שכאלה, כמו הייטי מטיבט, האורנג-פנדק מסומטרה, ההיבאגון היפני, האלמס הקווקזי, היווי האוסטרלי ואביגדור ליברמן.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">05:43</span>
                </div>
                <div class="content">
                    <p>בפרק הזה אני אנסה לנתח את תופעת דמויי האדם המיתולוגיים ולענות על השאלה מדוע אנחנו, בני האדם, נמשכים אליהם כל כך. למה היצורים הללו מרתקים אותנו וממשיכים להופיע בסיפורים ובתרבות שלנו גם בעידן המודרני? לצורך הדיון אני איעזר באחד מדמויי האדם המיתולוגיים המפורסמים ביותר: ביגפוט.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">06:15</span>
                </div>
                <div class="content">
                    <p>בשנת 1958 נכנס נהג בולדוזר בשם ג'רי קרו (Jerry Crew) למשרדיו של עיתון מקומי בקליפורניה. בידיו הוא אחז יציקת גבס של טביעת כף רגל ענקית. ג'רי סיפר לעיתונאים שהוא וחבריו גילו כמה וכמה טביעות רגל ענקיות שכאלה ליד אתר בנייה שבו עבדו, במקום שמכונה בלאף קריק (Bluff Creek). כשהתפרסמה למחרת הכתבה בעיתון, ליצור שהטביע אותן כבר היה שם חצי רשמי: ביגפוט (Bigfoot).</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">06:53</span>
                </div>
                <div class="content">
                    <p>ביגפוט לא היה תופעה חדשה בצפון אמריקה. למי ששכח במה מדובר או שאינו מכיר, הנה תיאור קצר של ביגפוט או סאסקואץ' (Sasquatch): מדובר במעיין קוף גדול, 2.5 עד 3 מטרים גובהו, הולך על שתי רגליים. גופו מכוסה בשיער שחור או אדום כהה, ומבנה פניו דומה לזה של גורילה. הוא יוצא ממחבואו בעיקר בלילות וכנראה שהוא ניחן בראיית לילה טובה. אזור מחייתו הוא צפון-מערב ארצות הברית ומערב קנדה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">07:31</span>
                </div>
                <div class="content">
                    <p>בשנת 2002 הלך לעולמו אדם בשם ריי וואלאס (Ray Wallace). וואלאס היה אחיו של מנהל אתר הבנייה שבו עבד ג'רי קרו, נהג הבולדוזר שגילה את ביגפוט. לאחר שנפטר, חשפו בני משפחתו של ריי את הסוד שהוא שמר לטענתם כל חייו: הוא זה שזייף את טביעות הרגליים הענקיות. הוא יצר לוח עץ בצורת כף רגל גדולה ומתח את כל שאר העובדים באתר. בני המשפחה אפילו חשפו בפני התקשורת את כף הרגל המזויפת עצמה שנשמרה מאז במחסן כלשהו.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">08:10</span>
                </div>
                <div class="content">
                    <p>אבל לא כולם מאמינים להם. יש חוקרים שמציינים שלוח העץ המדובר לא דומה מספיק ליציקת הגבס שיצר ג'רי קרו, ושדיי וואלאס עצמו כנראה לא היה באתר הבנייה באותו היום. כיוון שחלפו עשרות שנים מאז, אף אחד לא יכול לשפוט לטובת צד כזה או אחר בוויכוח.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">08:35</span>
                </div>
                <div class="content">
                    <p>תשע שנים מאוחר יותר, באותו המקום ממש, צולם סרטון הווידאו המפורסם ביותר בכיכובו של ביגפוט. רוג'ר פטרסון היה אמריקאי שהתמחה בחקר ביגפוט וסאסקואץ' ואפילו כתב את אחד הספרים הראשונים שעסקו בנושא. ב-20 באוקטובר 1967, פטרסון וחבר טוב שלו, אינדיאני בשם רוברט גימלין, יצאו לבלאף קריק. מטרתם המוצהרת הייתה לנסות ולתפוס את ביגפוט בעדשת המצלמה בשביל סרט דוקומנטרי שתכנן פטרסון. בצירוף מקרים מוצלח, ויש מי שיאמרו מוצלח מדי, בדיוק כשפטרסון וגימלין נכנסו לבלאף קריק, הם נתקלו בביגפוט.</p>
                </div>
            </article>
            
            <article class="paragraph speaker-Robert Gimlin type-content">
                <div class="paragraph-meta">
                    <span class="speaker-name">Robert Gimlin</span>
                    <span class="timestamp">09:37</span>
                </div>
                <div class="content">
                    <p>Anyway, when we came around that bend in the creek, this creature stood across the creek... It was standing when I saw it. Now it may have been stooped down when Roger first saw it, but I was just a horse length or so behind Roger leading the pack horses. And when I saw it, the creature was standing up looking across the creek the way where we were. But it immediately turned and started walking away, just taking natural steps. I mean, natural looking steps to us, which measured out 42 to 48 inches from heel to toe. Roger was trying to bail off and get his camera at the same time, which he did. Roger was a very agile man... So he bailed off that little horse with his camera and ran across the creek trying to get that camera focused on the creature.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">11:21</span>
                </div>
                <div class="content">
                    <p>רוג'ר פטרסון החל לרדוף אחרי ביגפוט, או כפי שנחשף מאוחר יותר ביגפוטית נקבה, ובמשך מספר שניות המצלמה רעדה כל כך עד שלא היה ניתן לראות שום דבר. כשהיה במרחק של כ-25 מטרים ממנה, הוא הצליח לייצב את עדשת המצלמה. נקבת הביגפוט התרחקה ממנו בצעדים גדולים.</p>
                </div>
            </article>
            
            <article class="paragraph speaker-Robert Gimlin type-content">
                <div class="paragraph-meta">
                    <span class="speaker-name">Robert Gimlin</span>
                    <span class="timestamp">11:43</span>
                </div>
                <div class="content">
                    <p>So there's when it all started going kind of wild and then Roger wanted to relocate because she was moving... Roger had to relocate to get a better view and so he asked me if I would cover him. He told me later that he was kind of concerned about two more being right close to this one. And it was a wooded area on the far side, a really wooded area and you couldn't see up in there... I rode across the creek, stepped off the horse with a rifle in my hand, and that's where you see that famous turn like that, that she turned and looked back at me when I stepped off that horse.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">13:26</span>
                </div>
                <div class="content">
                    <p>גימלין שלף את הרובה ונקבת הביגפוט הפנתה את ראשה כדי להציץ בו. לאחר מכן היא המשיכה ללכת עד שנעלמה בין העצים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">13:44</span>
                </div>
                <div class="content">
                    <p>בשנים שחלפו מאז, הסרטון של פטרסון-גימלין הפך לאייקון של החיפוש אחר ביגפוט ולעדות המוכרת והחזקה ביותר לקיומו של הקוף הגדול. פטרסון הוזמן לעשרות תוכניות אירוח וזכה לפרסום רב. מומחים לצילום, לאנטומיה, לזואולוגיה ולכל תחום אפשרי אחר ניתחו את הסרט מכל זווית אפשרית. כל פרט קטן נבדק לעומקו: החל מצורת הרגל, דרך מבנה השרירים והשיער, ואפילו החזה שלה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">14:56</span>
                </div>
                <div class="content">
                    <p>אבל גם במקרה הזה, הזמן החולף חשף עדויות חדשות. בשנת 2002 החליט אדם בשם בוב הירונימוס (Bob Heironimus) לשבור שתיקה בת 30 שנה. הירונימוס, מכר של פטרסון משנות ה-60, סיפר שרוג'ר פטרסון הציע לו 1000 דולר כדי שישים על עצמו חליפה של קוף וישתתף בצילומים. עדותו של בוב הירונימוס חוללה רעידת אדמה של ממש בקרב חוקרי ביגפוט.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">15:24</span>
                </div>
                <div class="content">
                    <p>רעידת אדמה נוספת התרגשה עליהם כשגיבור אחר של הפרשה החליט לשבור שתיקה ארוכה אף הוא: האמן שייצר את חליפת הגורילה. פיליפ מוריס הוא יצרן תחפושות מוכר בהוליווד, ובראיון רדיופוני הוא גילה שהוא זה שהכין את התחפושת עבור רוג'ר פטרסון, אבל לא ידע לאיזה צורך הוא זקוק לה. מוריס גם ייעץ לפטרסון כשזה שאל אותו איך ניתן לשוות לתחפושת מראה שרירי יותר; הוא הציע לשים לאדם שבתוך החליפה פדים עבים בכתפיים, כמו אלו של חליפת פוטבול. כשפטרסון התלונן שעיניו של השחקן נראות מבעד לחליפה, מוריס הסביר לו שעליו לצבוע את פניו של השחקן בשחור.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">16:06</span>
                </div>
                <div class="content">
                    <p>מדוע שמרו בוב הירונימוס ופיליפ מוריס על שתיקתם לאורך כל כך הרבה שנים? לכל אחד מהם יש תירוץ מתקבל על הדעת. הירונימוס טען שבהתחלה הוא קיווה שרוג'ר פטרסון ישלם לו את אלף הדולר שהבטיח לו, וכשהבין שלא יראה את הכסף, הסרט כבר היה מפורסם מדי והירונימוס חשש שמישהו אולי יחליט לתבוע אותו באופן אישי על השתתפותו בתרמית. פיליפ מוריס טען שלמרות שידע שמדובר בחליפה שלו מהרגע שראה את הסרטון לראשונה, הוא החליט לשמור על שתיקה מטעמים אתיים. מבחינתו תחפושת היא כמו קסם, וקוסם אינו מגלה את קסמיו.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">16:53</span>
                </div>
                <div class="content">
                    <p>גם כאן יש חלוקה ברורה בין אלו שמאמינים להירונימוס ולמוריס, ואלו שחושבים שהם שקרנים. כמו במקרה של ג'רי קרו, שום עדות מוצקה שתומכת בצד זה או אחר של הוויכוח לא שרדה את שיני הזמן. אף על פי כן, יש פרט קטן ומרתק שלקוח מתוך הסרטון עצמו, פרט שאפשר להבחין בו רק אם בוחנים את הסרטון של פטרסון בדקדקנות פריים אחרי פריים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">17:15</span>
                </div>
                <div class="content">
                    <p>באותו הרגע שביגפוט הנקבה מפנה את מבטה אל המצלמה, מופיע נצנוץ זעיר של אור בעין ימין. יש משהו מוזר בהבזק האור הזה. אם מדובר בהחזרה של אור השמש, אזי אותו הנצנוץ צריך היה להופיע עקרונית גם בעין שמאל. עדותו של הירונימוס פותרת את החידה הזו: עין ימין של הירונימוס היא עין מלאכותית, היא עשויה מזכוכית.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">17:44</span>
                </div>
                <div class="content">
                    <p>רוג'ר פטרסון בכל אופן כבר לא צריך לחשוש מפגיעה במוניטין שלו, הוא הלך לעולמו עוד בשנת 1972. רוברט גימלין ממשיך לטעון עד עצם היום הזה שהסרטון שהוא ופטרסון צילמו אותנטי ואמיתי לחלוטין. הנה, באותה הרצאה ששמענו קודם, אחד הצופים שאל אותו אם הוא ובוב הירונימוס עדיין חברים, למרות חוסר ההסכמה שביניהם.</p>
                </div>
            </article>
            
            <article class="paragraph speaker-Robert Gimlin type-content">
                <div class="paragraph-meta">
                    <span class="speaker-name">Robert Gimlin</span>
                    <span class="timestamp">18:08</span>
                </div>
                <div class="content">
                    <p>Friendship is something that's pretty valuable. I still speak to Bob Heironimus when I see him. I don't consider him a friend. By the way, I also want to say there was only Roger Patterson and I down there at that time. There was no one else down there.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">18:32</span>
                </div>
                <div class="content">
                    <p>החשיפה שהסרטון המפורסם הזה הוא ככל הנראה זיוף, לא שינתה דבר וחצי דבר ממידת הפופולריות של ביגפוט. גם בימינו יש אינספור חוקרים ומומחים לענייני ביגפוט, ספרים שנכתבים עליו, אתרי אינטרנט שמוקדשים לו. יש לו חשבון טוויטר משלו ואפילו פרופיל פייסבוק עם יותר חברים משיש לי ולכם ביחד.

נחזור אם כן לשאלה שהעליתי בפתיחה: מה מקור המשיכה שלנו ליצורים המיתולוגיים האלה?</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">19:05</span>
                </div>
                <div class="content">
                    <p>לאנשים שרודפים ומחפשים אחרי ביגפוט ביערות של צפון מערב ארצות הברית יש מניעים שונים ומגוונים, אבל את רובם אפשר לזקק לשלוש מוטיבציות בסיסיות. הראשונה היא השאיפה לכבוד ולתהילה. יש משהו מסעיר ורומנטי מאוד במרדף אחר המפלצת המסתורית הזו. מי שיצליח ללכוד את היצור המסתורי ולהוכיח את דבר קיומו, יירשם בספרי ההיסטוריה. הספר שהוא יכתוב על התגלית יהיה רב מכר בטוח. אם ביגפוט יילכד חי או מת, זה לא ממש משנה; חי זה נחמד, אבל גם מגופה אפשר להוציא דגימות DNA שיעשו את העבודה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">19:46</span>
                </div>
                <div class="content">
                    <p>יש כאן עם זאת שאלה מוסרית שאני באופן אישי מוצא אותה מרתקת: האם זה בסדר להרוג ביגפוט? מצד אחד ברור שעוד סרטון ועוד תמונה של ביגפוט הן חסרי תועלת, יש לנו מספיק מאלה ושום דבר אחר פרט לגופה אותנטית לכל הפחות לא ייחשב כהוכחה ממשית לקיומו. אם תלחץ על ההדק, תוכל לפתור כאן חידה מדעית בת מאות שנים.

מצד שני, למה להרוג אותו? הרי ברור שמדובר בבעל חיים נדיר ובסכנת הכחדה. היית יורה בגורילה או באורנג-אוטן? ויש כמובן גם סיכון נוסף: אתה עלול לגלות אחרי שכבר לחצת על ההדק שהביגפוט שהרגת הוא בסך הכל אידיוט בתוך חליפה של קוף. לא נעים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">20:34</span>
                </div>
                <div class="content">
                    <p>המניע השני הוא סקרנות מדעית. מרבית המדענים שוללים לחלוטין את אפשרות קיומו של ביגפוט. אם מניחים שביגפוט לא יכול לחיות במשך מאות שנים, אזי כדי להסביר את נוכחותו ארוכת השנים צריכה להיות אוכלוסייה של ביגפוטים, כמה מאות או אלפי פרטים לכל הפחות. קשה להאמין שקבוצה כל כך גדולה של יצורים כאלה מתקיימת לצדנו באחד האזורים המפותחים ביותר בכדור הארץ, ועדיין אין לנו שום הוכחה חותכת לקיומם.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">21:09</span>
                </div>
                <div class="content">
                    <p>זאת ועוד, עד כמה שידוע לנו היום, קופים גדולים מעולם לא חיו באמריקה הצפונית, שום מאובנים שלהם לא נתגלו עד כה. גם העובדה שמדובר בקוף-אדם מרמזת על כך שמדובר אולי בטעות פסיכולוגית ולא יותר. בריאן ריגל, היסטוריון של המדע, העלה נקודה מעניינת במאמר שכתב לפני מספר שנים. פעם, כותב ריגל, אנשי-זאב היו יצורים מיתולוגיים פופולריים מאוד. החל מסוף המאה ה-19 הם נעלמו ופינו את מקומם לקופי האדם המיתולוגיים כמו ביגפוט וייטי. מדוע? בגלל עלייתה לגדולה של תורת האבולוציה. הקשר ההדוק שנוצר בין האדם והקוף הופך מיתוסים כאלה לסבירים, לפחות על הנייר, ובאותו הזמן הוא הופך את השילוב של כלב ואדם ללא ממש קביל בהקשר הזה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">22:00</span>
                </div>
                <div class="content">
                    <p>פה ושם אפשר גם למצוא מדענים שתומכים באפשרות שביגפוט אולי קיים, או לכל הפחות לא שוללים אותו על הסף. הטענה הבסיסית של כל תומכי ביגפוט היא שאנחנו פשוט לא יודעים הכל. והם צודקים, אנחנו באמת לא יודעים הכל. בפרק הקודם של עושים היסטוריה סיפרתי לכם על ארדי, המאובן שהפתיע את הפליאואנתרופולוגים. הנה דוגמה להפתעה נוספת שמאיימת לשנות את האופן שבו אנחנו מבינים את ההתפתחות האנושית.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">22:35</span>
                </div>
                <div class="content">
                    <p>בשנת 2003 ביצעה קבוצה של חוקרים אוסטרלים חפירה ארכיאולוגית במערה באי פלורס שבאינדונזיה. מטרתם הייתה לחשוף עדויות מאובנות שיאפשרו להם לתארך את הגעתם של בני אדם בפעם הראשונה מאסיה לאוסטרליה דרך אינדונזיה. הממצא הראשון שנחשף היה גולגולת קטנה, כמו זו של ילד. שכבת הקרקע שבה נתגלתה הגולגולת התאימה לתקופה שבין 12 ל-19 אלף שנים לפני הספירה. עקרונית זה לא צריך להפתיע אף אחד; האדם המודרני, ההומו-סאפיינס, הגיע לאי פלורס כבר לפני כ-50 אלף שנה פחות או יותר. אבל להפתעת החוקרים, סימני השחיקה שעל השיניים העידו על כך שמדובר למעשה בגולגולת של מבוגר ולא של ילד. הם המשיכו וחשפו את השלד השלם: זו הייתה אישה כבת 30 שגובהה היה מטר אחד בלבד.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">23:32</span>
                </div>
                <div class="content">
                    <p>לצורך השוואה, אפילו הפיגמים באפריקה גבוהים ממנה בחצי מטר בערך. מאוחר יותר נתגלו עוד שמונה שלדים נוספים זהים במבנה גופם הזעיר. השם המדעי שניתן ליצורים האלה הוא 'הומו פלורסיינסיס' (Homo floresiensis), אבל עד מהרה הם זכו לכינוי 'הוביטים'. היו להם כפות רגליים גדולות והם הלכו על שתיים. נפח מוחם היה קטן מאוד, קטן אפילו מזה של שימפנזה ממוצעת, אבל על רצפת המערה נתגלו כלי עבודה פשוטים שהתאימו בגודלם לכפות הידיים הקטנות. לצדם נתגלו שלדים של חיות גדולות מהם שעצמותיהן היו מחורצות ושבורות באופן שהעיד על כך שההוביטים ככל הנראה צדו ואכלו אותם. בהתחשב בגודל של הציד ביחס לטרף, סביר להניח שההוביטים צדו בחבורה, כך שאולי אפילו הייתה להם שפה פרימיטיבית כלשהי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">24:37</span>
                </div>
                <div class="content">
                    <p>מי הם ההוביטים? מה מקורם? זו אחת התעלומות הגדולות ביותר של המדע בעשור האחרון. הפתרון לתעלומה הזו קשור בקשר הדוק לתשובה לשאלה מסקרנת אחרת: מדוע ההוביטים היו נמוכים כל כך? הממסד המדעי נחלק לשניים לגבי שאלה זו. יש לא מעט מדענים שטוענים שההוביטים שייכים בכל זאת להומו-סאפיינס, ושמדובר בסך הכל בפרטים שלקו במחלה או בתסמונת כלשהי שהביאה לעיוות גופני חריג; רפואה מכירה מקרים פתולוגיים נדירים שכאלה. הדעה הרווחת בקרב החוקרים עם זאת היא שההוביטים הם אכן סוג חדש ונפרד של בני אדם.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">25:21</span>
                </div>
                <div class="content">
                    <p>אחרי הכל, ההוביטים הקטנים הם לא היצורים היחידים על האי פלורס שהגודל הפיזי שלהם היה בלתי שגרתי. אחד ממיני בעלי החיים שההוביטים צדו היה פיל ננסי שגובהו לא עלה על מטר וחצי. יחד איתם על האי חיו גם עכברושים, צבים ולטאות שצמחו לממדי ענק ביחס למינים שמוכרים לנו כיום. מדובר בתופעות מוכרות היטב ומכונות "ננסות איים" ו"ענקות איים". שטח המחיה המצומצם והשפע הדל יחסית של מזון הכריח את הפילים לצמצם היקפים כדי לשרוד, וכך התקבלו פילים ננסיים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">26:01</span>
                </div>
                <div class="content">
                    <p>זהו הסבר אפשרי גם לגודלם הזעיר של ההוביטים. יכול להיות שהם צאצאיו של הומיניד קדום יותר שמצאו את דרכם לאי פלורס, ואותם לחצים סביבתיים ואבולוציוניים שפעלו על שאר יצורי האי פעלו גם עליהם. בסופו של דבר הם נכחדו, אולי כתוצאה מהתפרצות הר געש שחיסלה מינים רבים של בעלי חיים אחרים, או כתוצאה מהתמודדות לא מוצלחת נגד ההומו-סאפיינס הגדול והחזק יותר.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">26:28</span>
                </div>
                <div class="content">
                    <p>עצם העובדה שלא ידענו ולא הכרנו את קרובי המשפחה האלה עד לפני שנים ספורות מפתיעה כשלעצמה. אבל אולי היא מרמזת על כך שיש עוד ענפים בלתי מוכרים בעץ האבולוציוני של האנושות. ה'גיגנטופיתקוס' (Gigantopithecus) למשל, הוא קרוב לוודאי קוף האדם הגדול ביותר שחי אי פעם. גובהו היה כשלושה מטרים והוא כנראה התהלך זקוף או זקוף למחצה. מעט מאוד מאובנים של הגיגנטופיתקוס נתגלו עד היום ולכן אנחנו לא יודעים עליו הרבה. הוא חי באזור דרום-מזרח אסיה לפני כחצי מיליון שנים, וזהו בערך.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">27:07</span>
                </div>
                <div class="content">
                    <p>רוב החוקרים מאמינים שכל הגיגנטופיתקוס נכחדו, אם בסיוע אבותינו ואם מסיבות אחרות. בכל זאת, בואו נשחק לרגע ב"מה אם". מה אם חלק מהקופים הענקיים הללו לא נכחדו לפני חצי מיליון שנה אלא המשיכו לשרוד עד לא מכבר כמו ההוביטים, ואולי אפילו עד ימינו? מה אם חלקם הצליחו לשרוד, עברו להתגורר באזורי אקלים קרירים יותר ופיתחו מנגנוני הישרדות שסייעו לו להתמודד עם הטורף הגדול ביותר שלו: אנחנו? למשל העדפה לשטחי מחיה מיוערים בצפיפות, פעילות לילית ונטייה לביישנות והסתלקות מהירה ברגע שהוא רואה דמות אנושית. מזכיר לכם מישהו?</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">27:53</span>
                </div>
                <div class="content">
                    <p>אולי תופתעו לגלות שלא כל החוקרים שמאמינים באפשרות הזו הם תמהוניים והזויים. ג'יין גודול היא קרוב לוודאי חוקרת הקופים המפורסמת ביותר בעולם. היא זכתה לאינספור פרסים, מדליות ועיטורים מכל גוף אפשרי כמעט. זה מה שהיה לה לומר על ביגפוט.</p>
                </div>
            </article>
            
            <article class="paragraph speaker-Jane Goodall type-content">
                <div class="paragraph-meta">
                    <span class="speaker-name">Jane Goodall</span>
                    <span class="timestamp">28:14</span>
                </div>
                <div class="content">
                    <p>Well now, you'll be amazed when I tell you that I'm sure that they exist. I've talked to so many Native Americans who've all described the same sounds, two who've seen them. I've probably got about 30 books that have come from different parts of the world, from China, from all over the place. Well, I'm a romantic, so I always wanted them to exist.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">28:44</span>
                </div>
                <div class="content">
                    <p>סיבה אפשרית נוספת לעובדה שביגפוט ממשיך להוות מעין אייקון תרבותי היא העובדה שהוא שווה הרבה מאוד כסף להרבה מאוד אנשים. במקומות רבים שמהם נצפה ביגפוט לאורך השנים התפתחה "תיירות ביגפוט": חנויות מזכרות שמוכרות חולצות ופוסטרים, מדריכים שלוקחים את התיירים לסיבוב באתרים השונים, ערים שמארחות את הכנסים השנתיים של חוקרי ביגפוט ועוד ועוד ועוד.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">29:10</span>
                </div>
                <div class="content">
                    <p>התיירות הזו מכניסה מספיק כסף לכיסם של התושבים המקומיים עד שבחלק מהמקומות הרשויות המקומיות משתפות פעולה באופן אקטיבי עם ההצגה הזו. מחוז וואטקום (Whatcom) שבוושינגטון למשל הכריז על שטח השיפוט שלו כשמורת טבע לסאסקואצ'ים, עם כל הגבלות הציד והנהלים שמתלווים להגדרה הזו. גם במגזר העסקי מנצלים היטב את העובדה שביגפוט הוא דמות מפורסמת. יש פיצה ביגפוט, רכב שטח ביגפוט, תחנות דלק, בירה ועוד מוצרים רבים ומגוונים שנושאים את השם הזה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">29:46</span>
                </div>
                <div class="content">
                    <p>ביגפוט מופיע בפרסומות רבות, והוא גם עשה הופעות אורח בלא מעט סדרות טלוויזיה. סטיב אוסטין, האיש ששווה שישה מיליון דולר, נלחם בו יותר מפעם אחת, ואפילו מקגייוור, גיבור הילדות שלי, הלך איתו מכות. הציבור נחשף שוב ושוב למותג הזה, ביגפוט, והוא ממש נצרב לנו בתודעה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">30:12</span>
                </div>
                <div class="content">
                    <p>ראינו אם כן שלוש סיבות אפשריות לכך שהמיתולוגיה המודרנית של קוף האדם המסתורי עדיין מלווה אותנו: המרדף אחר הכסף והתהילה, הסקרנות המדעית והאינטרסים העסקיים. כל השלוש הן סיבות מצוינות ללא ספק, אבל חסר כאן הסבר נוסף. הסבר שלדעתי הוא החשוב והמשמעותי מכולם: ביגפוט הוא סיפור טוב.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">30:38</span>
                </div>
                <div class="content">
                    <p>המוח האנושי, כפי שיעידו כל הפסיכולוגים והסוציולוגים, מפגין רגישות מיוחדת לסיפורים. כולנו אוהבים לשמוע סיפור טוב בכל גיל. אחד הטריקים המקובלים של אמני הזיכרון הוא להפוך רשימה אקראית של חפצים לסיפור; המוח זוכר טוב יותר עובדות כשהן בצורת סיפור. הסיפורים נדבקים, במרכאות, לתאים האפורים שלנו בצורה יעילה יותר. בסיפורים אודות ביגפוט יש את כל המרכיבים שנדרשים לסיפור טוב: יש דמות חזקה ודומיננטית, מסתורין אפוף בערפל, סכנה. קשה לנו כבני אדם להתנתק ולשכוח סיפור מוצלח כל כך. לכן הוא ממשיך להופיע בכותרות העיתונים, בתוכניות הטלוויזיה ובפרקים של פודקאסט כמו זה שאתם מאזינים לו עכשיו.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">31:28</span>
                </div>
                <div class="content">
                    <p>הנה דוגמה שתדגיש את הנקודה הזו. ב-1966 נסעו שני זוגות צעירים בכביש צדדי וחשוכים לא רחוק מהעיירה פוינט פלזנט (Point Pleasant) שבמדינת וירג'יניה בארצות הברית. הם חלפו ליד בית חרושת ישן כשפתאום הם הבחינו בזוג נקודות אדומות ובוהקות לא הרחק משער הכניסה. הם ידעו שהמפעל נטוש עוד מימי מלחמת העולם השנייה, ולכן הם החליטו לעצור ולבדוק את פשר האורות האדומים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">32:05</span>
                </div>
                <div class="content">
                    <p>כשם התקרבו אל השער הם הבינו שמה שהם רואים הוא למעשה זוג עיניים אדומות וגדולות שהציצו עליהם מתוך האפלה. לנגד עיניהם התרוממה דמות אנושית גבוהה מאחורי השיחים, פרסה זוג כנפיים ענקיות ונסקה לאוויר. כמובן שכל הארבעה נכנסו מיד לרכב וברחו משם כל עוד נפשם בם. הם טענו שהיצור המסתורי, או אולי אחד אחר זהה לו, המשיך לעוף לידם עוד כמה מאות מטרים עד שנעלם. כשחזרו שני הזוגות לפוינט פלזנט הם דיווחו על המקרה למשטרה המקומית, ומשם הדיווח הגיע גם אל העיתונאים. השם שניתן ליצור נלקח מאחת הדמויות בקומיקס באטמן: איש העש (Mothman).</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">32:55</span>
                </div>
                <div class="content">
                    <p>במשך השנה וחצי הבאות התקבלו עוד כמה עשרות דיווחים ממגוון אנשים אודות איש העש. חמישה גברים שעבדו בסמוך למפעל סיפרו על דמות מכונפת שחלפה מעל ראשיהם. אישה שהלכה עם ילדיה סיפרה שראתה אותו מתרומם מאחורי מכונית. העדויות השונות תיארו יצור בעל חזות אנושית כללית, אבל עם פרצוף שונה ומעוות, פרווה אפורה-כחלחלה שמכסה את גופו וזוג כנפיים ענקיות. לקראת סוף שנת 1967 התמעטו הדיווחים עד שהפסיקו כליל.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">33:41</span>
                </div>
                <div class="content">
                    <p>כיום איש העש הוא הרבה פחות פופולרי מביגפוט. הוא לא מושך אליו ציידים רבים כל כך שמחפשים אותו ביערות. הוא לא מעורר שום סקרנות מדעית, מכיוון שהכלאה בין אדם ועש היא באמת רעיון שאפילו המדענים התמהוניים ביותר מתקשים לקבל. גם המותג "איש העש" לא כל כך מוכר. פרט לאזור הקטן של פוינט פלזנט אי אפשר למצוא פיצות ורכבי שטח ובירות על שמו.

ובכל זאת, האגדה על איש העש ממשיכה לחיות. בעיירה פוינט פלזנט יש מוזיאון קטן ופסל שמוקדשים לו, יש פסטיבל שנתי שמושך אליו תיירים, נכתבו עליו ספרים ובשנת 2002 אפילו עשו עליו סרט בכיכובו של ריצ'רד גיר, "נבואות איש העש". הסיבה להצלחה הזו אם כן היא העובדה שהסיפור על איש העש הוא פשוט סיפור טוב.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">34:33</span>
                </div>
                <div class="content">
                    <p>אנחנו, אנשים רציונליים וספקניים, יכולים לנצל את העובדה שביגפוט ושאר חבריו המיתולוגיים הם סיפורים חזקים ורבי עוצמה, גם אם בסופו של דבר כנראה שמדובר בלא יותר משורה של תרמיות וטעויות בזיהוי. היוונים הקדמונים השתמשו במיתולוגיה שלהם כדי להעביר לדורות הבאים את עקרונות המוסר שלהם; כך מותר להתנהג, כך אסור להתנהג.

אנחנו יכולים לנצל את המיתולוגיות המודרניות שלנו כדי להעביר לציבור הרחב ידע מדעי ותיאורטי שקשה מאוד להעביר אותו בכל דרך אחרת. בפרק הזה למשל שמעתם על ההוביטים מפלורס ועל קופי הענק שחיו בדרום-מזרח אסיה. כמה אנשים היו מאזינים לפרק אם הכותרת שלו הייתה "על ההומו פלורסיינסיס והגיגנטופיתקוס"? אני חושב שהנקודה ברורה.</p>
                </div>
            </article>
            
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>