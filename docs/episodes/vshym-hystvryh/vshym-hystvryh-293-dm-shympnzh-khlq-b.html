<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>[עושים היסטוריה] 293: אדם-שימפנזה, חלק ב' - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>[עושים היסטוריה] 293: אדם-שימפנזה, חלק ב'</h1>
        <div class="meta-row">
            <span class="meta-date">פורסם ב: 26 בנובמבר 2019</span>
            <a href="../../podcasts/vshym-hystvryh.html" class="meta-feed">עושים היסטוריה</a>
        </div>
    </div>

    <div class="player-container">
        <audio id="audio-player" controls>
            <source src="https://api.spreaker.com/download/episode/22580116/ep293_humanzee_part_2.mp3" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של 'מה ההבדל בין חלב?', אלא חידות שגורמות לכם לבהות בתקרה ולמלמל 'רגע, אבל אם הוא עשה ככה...', תקשיבו לזה. יש עשרה חדרים, בכל אחד מהם ישן שובב. באמצע הלילה כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן. ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזה דלת כל אחד מהם פירק. השאלה היא, בסוף הלילה הזה, מה המספר המקסימלי של דלתות שיכולות להיות במחסן? אם בשלב הזה אתם עצרתם רגע, או עשיתם פאוז, או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר או לעצום עיניים ולהתרכז ממש - יופי, כי הפרסומת הזאת נועדה לכם.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">01:40</span>
                </div>
                <div class="content">
                    <p>כי חידות כאלה שהן חצי משחק וחצי כאב ראש, זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא: במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתות ט' עד יא'. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים 'נבחרות ישראל במדעים', בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקיפ בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">02:33</span>
                </div>
                <div class="content">
                    <p>שלום וברוכים הבאים לעושים היסטוריה, פרק 293: אדם-שימפנזה, חלק ב'. לפני שנתחיל, מילה של אזהרה: הפרק שתשמעו מיד אינו מתאים לילדים.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">03:00</span>
                </div>
                <div class="content">
                    <p>הפרק בחסות 'סוהם', המשווקת מצעי פרימיום מכותנה ארוכת סיבים ומגבות רחצה מכותנה איכותית ומפנקת במחירים שווים לכל נפש. סוהם מביאה לישראל את המהפכה הצרכנית האינטרנטית בתחום הטקסטיל. הזמנה אונליין עם משלוח חינם ו-90 ימי ניסיון עם המוצר, גם כן ללא כל התחייבות. שירות הלקוחות של סוהם זמין גם בטלפון וגם בוואטסאפ. אין יותר נוח מזה. בקרו ב-soham.co.il או הקליקו על הבאנר של סוהם באתר הבית של רשת עושים היסטוריה. ואל תשכחו לספר להם שהגעתם דרך רשת עושים היסטוריה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">03:49</span>
                </div>
                <div class="content">
                    <p>הסיפור שתשמעו מיד הוא בדיוני, אך מבוסס על אירועים היסטוריים אמיתיים ומדע אמיתי.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">04:35</span>
                </div>
                <div class="content">
                    <p>גלעד ישב על כיסא במה שהיה ככל הנראה משרדו של פרופסור רון גבע. איש הביטחון, בחור מגודל למדי, נשען על הקיר ונעץ בו מבט זועם. גלעד קיווה שהעובדה שעיתונאי הצליח לחדור למעבדה המסוגרת לא תעלה למאבטח במשרתו. דלת המשרד נפתחה ופרופסור רון גבע פסע פנימה. הוא חלף על פניו של גלעד מבלי לומר מילה והתיישב בכיסאו שמאחורי השולחן. רון גבע היה איש צנום למדי, והרזון שהדגיש את עצמות פניו גרם לעיניו להיראות מעט שקועות בארובותיהן. בעידן אחר, חשב גלעד לעצמו, הוא היה יכול להיות יופי של אינקוויזיטור.</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">05:22</span>
                </div>
                <div class="content">
                    <p>אתה זה העיתונאי שהתקשר אליי לפני כמה ימים, לא? חשבתי שאמרתי לך שאני לא רוצה לראות אותך יותר.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">05:32</span>
                </div>
                <div class="content">
                    <p>אמרת שאתה לא רוצה שאני אתקשר אליך. לא התקשרתי.</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">05:36</span>
                </div>
                <div class="content">
                    <p>רמי, תודה על העזרה. תשאיר אותנו לבד בבקשה.</p>
                </div>
            </article>
            
            <article class="paragraph speaker-רמי type-content">
                <div class="paragraph-meta">
                    <span class="speaker-name">רמי</span>
                    <span class="timestamp">05:42</span>
                </div>
                <div class="content">
                    <p>אתה רוצה שאני אזמין את המשטרה בינתיים?</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">05:46</span>
                </div>
                <div class="content">
                    <p>לא, אין צורך. איך הצלחת לעבור אותו ולהיכנס למעבדה?</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">05:58</span>
                </div>
                <div class="content">
                    <p>שמתי חפיסת שוקולד פתוחה בפינת הקפה. זה היה שוקולד משלשל.</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">06:10</span>
                </div>
                <div class="content">
                    <p>אני מבין. תגיד גלעד, מה אתה רוצה ממני? למה אתה מציק לי?</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">06:16</span>
                </div>
                <div class="content">
                    <p>כי אני רוצה לדעת מה אתה עושה במעבדה הזאת. אני חושב שלציבור יש זכות לדעת.</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">06:22</span>
                </div>
                <div class="content">
                    <p>הציבור ידע. אני אפרסם את הכל כשאסיים את המחקר, מאמרים מפורטים ומסודרים בעיתונות המדעית. אני מבטיח לך.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">06:33</span>
                </div>
                <div class="content">
                    <p>זה יכול להיות מאוחר מדי. אני מניח ששמעת על פרופסור איליה איבנוביץ'. הניסויים שלו היו קבורים בארכיונים במשך שבעים שנה עד שגילינו על הזוועות שהוא תכנן לבצע באפריקה. אני לא רוצה שיחלפו עוד שבעים שנה עד שנגלה מה אתה מתכנן לנו.</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">06:56</span>
                </div>
                <div class="content">
                    <p>תגיד לי, אתה נפלת על המוח? אתה חושב שאני מנסה להכניס נשים להריון מזרע של שימפנזים כמו הקוקו הסובייטי הזה? הסתובבת במעבדה, ראית בעצמך. אין פה שימפנזים.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">07:25</span>
                </div>
                <div class="content">
                    <p>אז מה פשר השמועות שמסתובבות בטכניון, רון? למה יש שומר בכניסה למעבדה הזאת 24/7? תגיד, למה לא הזמנת לי משטרה? אני משיג גבול, יש להם סיבה טובה מאוד לעצור אותי. אבל יש לי תחושה שאתה לא ממש רוצה משטרה כאן, נכון? מה אתה מנסה להסתיר?</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">07:50</span>
                </div>
                <div class="content">
                    <p>לא, אני לא רוצה משטרה. אני לא רוצה אף אחד. אני רוצה שקט. הציבור לא מבין גלעד, זה מדע מורכב מדי, יותר מדי ז'רגון ויותר מדי רעיונות מתוחכמים. אתה רואה מה קורה בפייסבוק עם מתנגדי החיסונים ואלה שבטוחים שכדור הארץ שטוח ושלא נחתנו על הירח.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">08:14</span>
                </div>
                <div class="content">
                    <p>נו באמת, זה סתם מיעוט קולני. אני חושב שאתה מזלזל באינטליגנציה של הקוראים שלנו.</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">08:20</span>
                </div>
                <div class="content">
                    <p>זה לא רק עניין של הבנה, זה גם עניין פסיכולוגי. אנשים נגעלים מכל מה שקשור בערבוב בין בני אדם ובעלי חיים, ממש כמו שהם נגעלים מגופות. צריך ניסיון של כמה וכמה שנים במקצוע הזה כדי להתגבר על המכשולים הפסיכולוגיים.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">08:44</span>
                </div>
                <div class="content">
                    <p>אז למה הם נגעלים?</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">08:48</span>
                </div>
                <div class="content">
                    <p>לך תדע. לא כל ההכלאות מגעילות אותנו. אין לנו בעיה עם פרדות, ואני ואתה אוכלים בכיף קלמנטינות שגם הן הכלאה בין מנדרינה וחושחש, סוג של פרי הדר. אבל הכלאות של בני אדם עם מינים אחרים? זה כבר עניין אחר. אולי זה מזכיר לנו שגם אנחנו בעצמנו בסך הכל סוג של בעל חיים ולא יותר. אבל עזוב את זה גלעד, אני מבטיח לך, אני לא מנסה לחקות את מה שעשה איבנוב. למעשה אני די בטוח שגם אם היינו מפגישים זרע אנושי עם ביצית של שימפנזה, או להפך, לא היה יוצא מזה תינוק.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">09:27</span>
                </div>
                <div class="content">
                    <p>באמת? למה לא? אנחנו והשימפנזים די דומים, לא?</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">09:32</span>
                </div>
                <div class="content">
                    <p>דמיון חיצוני לא אומר כלום. גם ארנבות ושפנים די דומים אחד לשני אבל לא יכולים להביא צאצאים. זו הגנטיקה שקובעת.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">09:41</span>
                </div>
                <div class="content">
                    <p>קראתי שאנחנו והשימפנזים חולקים כמעט 99% מה-DNA שלנו.</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">09:47</span>
                </div>
                <div class="content">
                    <p>עוד מספר שטותי שאתם בתקשורת מוכרים לקהל שלכם בלי להבין בכלל מה זה אומר. אנחנו חולקים 80% מה-DNA שלנו עם הכלבים. אז מה זה אומר? שיש לי סיכוי של 80% ליצור בן כלאיים של אדם וכלב? ברור שלא, זה שטות גמורה. אתה יודע מה המשמעות של האחוז הבודד הזה של ההבדל בינינו ובין השימפנזים? אם לבני האדם יש בערך שלושה מיליארד זוגות בסיסים ב-DNA, אז אחוז אחד הוא בערך 35 מיליון זוגות. זה לא מעט. ועל זה צריך להוסיף את כל ההבדלים במנגנונים של התא שמכבים ומפעילים גנים בכל מיני מצבים, מה שנקרא אפיגנטיקה. אני לא מאמין שלאיליה איבנוב היה סיכוי להצליח במה שניסה לעשות.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">10:35</span>
                </div>
                <div class="content">
                    <p>אז אם אתה לא מנסה לשחזר את הניסויים של איבנוב, מה אתה כן מנסה לעשות?</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">10:47</span>
                </div>
                <div class="content">
                    <p>אמרתי לך, אתה לא תבין והקוראים שלך לא יבינו. והשיטות שאני משתמש בהן מתקדמות מעל ומעבר למה שאיבנוב יכול היה אפילו לדמיין לעצמו.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">10:58</span>
                </div>
                <div class="content">
                    <p>פרופסור גבע, הציבור לא מטומטם והימים של מגדל השן של האקדמיה נגמרו. אתה לא יכול לעשות את המחקרים שלך בשושו. מי יודע, אולי החשיפה הזאת תביא לך תקציבים נוספים?</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">11:12</span>
                </div>
                <div class="content">
                    <p>אני לא צריך תקציבים נוספים. תודה. יש לי תורם נדיב שמספק לי את כל מה שאני זקוק לו. כל מה שאני כן צריך זה שקט תעשייתי. ועכשיו, אני מבקש שתעזוב את המעבדה שלי ואל תחזור לפה יותר לעולם. אני ברור?</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">11:32</span>
                </div>
                <div class="content">
                    <p>תחזיר לי את הטלפון שלי.</p>
                </div>
            </article>
            
            <article class="paragraph speaker-רמי type-content">
                <div class="paragraph-meta">
                    <span class="speaker-name">רמי</span>
                    <span class="timestamp">11:40</span>
                </div>
                <div class="content">
                    <p>בטח, בבקשה. אופס, נראה לי שהמסך שלך שבור. איזה באסה. ואם אני רואה אותך פה עוד פעם, אני שובר לך גם את הפרצוף.</p>
                </div>
            </article>
            
            <article class="paragraph speaker-TI type-content">
                <div class="paragraph-meta">
                    <span class="speaker-name">TI</span>
                    <span class="timestamp">12:25</span>
                </div>
                <div class="content">
                    <p>שלום גלעד, יש חדש?</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">12:28</span>
                </div>
                <div class="content">
                    <p>ביקרתי אצל הפרופסור במעבדה. שוחחתי איתו. הוא באמת מחזיק שם קופים אבל לא שימפנזות. ולטענתו הוא גם לא מאמין שאפשר ליצור הכלאה בין בן אדם ושימפנזה. הוא חושב שזה בלתי אפשרי במציאות.</p>
                </div>
            </article>
            
            <article class="paragraph speaker-TI type-content">
                <div class="paragraph-meta">
                    <span class="speaker-name">TI</span>
                    <span class="timestamp">12:48</span>
                </div>
                <div class="content">
                    <p>ואתה מאמין לו?</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">12:51</span>
                </div>
                <div class="content">
                    <p>אני חושב שכן. הוא נשמע נחרץ מאוד בעניין הזה.</p>
                </div>
            </article>
            
            <article class="paragraph speaker-TI type-content">
                <div class="paragraph-meta">
                    <span class="speaker-name">TI</span>
                    <span class="timestamp">13:00</span>
                </div>
                <div class="content">
                    <p>אם כן, מה אתה חושב שהוא עושה במעבדה בכל זאת? אני לא יודע, אבל יש לי תחושה שהמחקר כן עוסק בהכלאה בין בני אדם וקופים באופן כלשהו. אולי לא הפריה מלאכותית בסגנון שאיליה איבנוב ניסה לבצע, אבל משהו בכיוון הכללי הזה. אתה חייב לחשוף את הסיפור הזה גלעד. הניסויים שהוא עורך עלולים להיות מסוכנים מאוד.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">13:24</span>
                </div>
                <div class="content">
                    <p>מסוכנים? באיזה אופן?</p>
                </div>
            </article>
            
            <article class="paragraph speaker-TI type-content">
                <div class="paragraph-meta">
                    <span class="speaker-name">TI</span>
                    <span class="timestamp">13:28</span>
                </div>
                <div class="content">
                    <p>פרופסור גבע הוא לא כל יכול ואנחנו לא מבינים מספיק את הביולוגיה כדי לשחק את אלוהים. שמעת על הדבורים הקטלניות שמתפשטות בשנים האחרונות במקסיקו ובארצות הברית?</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">13:41</span>
                </div>
                <div class="content">
                    <p>שמעתי משהו כן, דבורים תוקפניות מאוד שהגיעו מאפריקה או משהו כזה?</p>
                </div>
            </article>
            
            <article class="paragraph speaker-TI type-content">
                <div class="paragraph-meta">
                    <span class="speaker-name">TI</span>
                    <span class="timestamp">13:46</span>
                </div>
                <div class="content">
                    <p>תוקפניות מאוד כן, אבל לא מאפריקה אלא מברזיל. הן לא סתם הגיעו גלעד, הדבורים האלה הן מעשה ידי אדם. הכלאה בין דבורת הדבש המערבית ודבורת הדבש המזרח אפריקאית. החוקר שיצר אותן בשנות החמישים קיווה שדבורת הכלאיים הזאת תתאים יותר למזג האוויר הטרופי ותפיק יותר דבש. הוא לא צפה שהתוצאה תהיה דבורים כל כך אגרסיביות ותוקפניות עד שהן הרגו למעלה מ-1,000 איש מאז שהצליחו לברוח מהכוורות שלהן בברזיל ב-1957. פרופסור גבע לוחץ על כפתורים שאין לו מושג מה הם עושים. אתה חייב לפרסם את הסיפור הזה גלעד, תן לציבור להחליט מה מותר ומה עובר את הגבול.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">14:34</span>
                </div>
                <div class="content">
                    <p>אני לא יודע. אני צריך לחשוב על זה. את רצינית? פרצת למעבדה של רון גבע?</p>
                </div>
            </article>
            
            <article class="paragraph speaker-נעמה בר-עם type-content">
                <div class="paragraph-meta">
                    <span class="speaker-name">נעמה בר-עם</span>
                    <span class="timestamp">14:47</span>
                </div>
                <div class="content">
                    <p>מה לא שמעת על זה מהאנשים בטכניון? חשבתי שהשמועה תתפשט כמו אש בשדה קוצים.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">15:03</span>
                </div>
                <div class="content">
                    <p>לא, אף אחד לא יודע על זה. כנראה שפרופסור גבע נחוש מאוד שלא למשוך תשומת לב למחקר שלו. הוא אמר לי שהוא לא מאמין שאפשר להכליא אדם ושימפנזה.</p>
                </div>
            </article>
            
            <article class="paragraph speaker-נעמה בר-עם type-content">
                <div class="paragraph-meta">
                    <span class="speaker-name">נעמה בר-עם</span>
                    <span class="timestamp">15:15</span>
                </div>
                <div class="content">
                    <p>יכול להיות שהוא צודק. אבל יש הרבה מאוד מדענים אחרים שחושבים שזה אפשרי. היה מחקר בשנות ה-70 שהראה שתא זרע אנושי יכול לחדור את השכבה החיצונית של ביצית של קופת גיבון.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">15:31</span>
                </div>
                <div class="content">
                    <p>מעניין איך יראה בן כלאיים שכזה. הוא יהיה אינטליגנטי? יהיו לו תווי פנים של שימפנזה או של בן אדם? הוא יוכל לעמוד זקוף? יש כל כך הרבה שאלות פתוחות. תכלס אני יכול להבין את הסקרנות של המדענים.</p>
                </div>
            </article>
            
            <article class="paragraph speaker-נעמה בר-עם type-content">
                <div class="paragraph-meta">
                    <span class="speaker-name">נעמה בר-עם</span>
                    <span class="timestamp">15:49</span>
                </div>
                <div class="content">
                    <p>רוב בני הכלאיים מכילים פסיפס של תכונות משני ההורים. אבל זה לא תמיד המקרה. לפעמים קורה שמתקבלת תכונה חדשה שלא הייתה אצל אף אחד מההורים. קוראים לזה 'און כלאיים'. למשל לייגר הוא הכלאה של אריה וטיגריסית והוא גדול יותר משניהם. מבחינה זו יכול להיות שאדם-שימפנזה יהיה חכם יותר מהאדם או חזק יותר מהשימפנזה. מי יודע? דבר אחד אני כן יכולה להגיד לך בוודאות: הוא כנראה יהיה עקר. הוא לא יוכל להביא צאצאים.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">16:27</span>
                </div>
                <div class="content">
                    <p>באמת?</p>
                </div>
            </article>
            
            <article class="paragraph speaker-נעמה בר-עם type-content">
                <div class="paragraph-meta">
                    <span class="speaker-name">נעמה בר-עם</span>
                    <span class="timestamp">16:29</span>
                </div>
                <div class="content">
                    <p>זו עובדה ידועה מימי קדם. בני כלאיים של מינים קרובים, אם הם בכלל אפשריים, הם בדרך כלל עקרים. כרומוזום הוא מארז צפוף מאוד של DNA ובכל תא אנושי יש 46 כרומוזומים. הכרומוזומים האלה מחולקים לזוגות, כשבכל זוג יש כרומוזום אחד שמגיע מהאב ואחד שמגיע מהאם. במצב רגיל, האם והאב שייכים לאותו המין, הומו-ספיינס במקרה שלנו, וזה אומר ששני הכרומוזומים באותו זוג הם בסך הכל די דומים. יש קצת הבדלים ביניהם כי האבא למשל יכול להיות בעל עיניים חומות והאם בעלת עיניים כחולות, אבל מה שחשוב מבחינתנו הוא שהגן שקובע את צבע העיניים נמצא באותו מקום בשני הכרומוזומים. זה קצת כמו שתי מכוניות של שני יצרנים שונים, הן יכולות להיות די שונות אחת מהשנייה אבל בגדול ההגה נמצא באותו מקום בשתיהן. בייצור שהוא בן כלאיים שני ההורים הם בני מינים שונים, וזה אומר שהכרומוזומים בתוך הזוגות לא בהכרח דומים. לצורך הדוגמה, במקום שבו בכרומוזום של האב יש גן שקובע את צבע העיניים, בכרומוזום של האם יכול להיות גן אחר לגמרי, למשל גן שקובע את צבע השיער.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">17:56</span>
                </div>
                <div class="content">
                    <p>ואם הגן לא נמצא באותו מקום, למה שזה יפריע? בכל זאת מדובר בשני כרומוזומים נפרדים אם אני מבין נכון.</p>
                </div>
            </article>
            
            <article class="paragraph speaker-נעמה בר-עם type-content">
                <div class="paragraph-meta">
                    <span class="speaker-name">נעמה בר-עם</span>
                    <span class="timestamp">18:04</span>
                </div>
                <div class="content">
                    <p>אתה צודק, זה לא תמיד מפריע. יכול להיות שבן הכלאיים יתפתח להיות יצור בריא ותקין ובגלל זה יש לנו פרדות ולייגרים ובני כלאיים אחרים. הבעיה הגדולה היא בתהליך הרבייה, וזה בגלל האופן שבו הגוף מייצר את תאי הזרע והביצית. תא חדש נוצר כשתא קיים נחלק לשניים ובדיוק בתאים רגילים הכרומוזומים החדשים הם העתקים זהים של הכרומוזומים הקיימים. אבל במקרה של תאי זרע וביציות הגוף גם מערבב את הכרומוזומים. הוא לוקח חומר גנטי מאחד הכרומוזומים בתוך כל זוג ומשלב אותו בכרומוזום השני. תחשוב על זה כמו שתי חפיסות קלפים, אחת אדומה ואחת ירוקה. בוחרים כמה קלפים ומחליפים אותם בין החפיסות, וקיבלנו חפיסה אדומה שיש בה כמה קלפים ירוקים וחפיסה ירוקה עם כמה קלפים אדומים.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">19:01</span>
                </div>
                <div class="content">
                    <p>והערבוב הזה לא יוצר בעיה בגנטיקה של הצאצא?</p>
                </div>
            </article>
            
            <article class="paragraph speaker-נעמה בר-עם type-content">
                <div class="paragraph-meta">
                    <span class="speaker-name">נעמה בר-עם</span>
                    <span class="timestamp">19:05</span>
                </div>
                <div class="content">
                    <p>לא, כי במצב רגיל גם אחרי הערבוב כל כרומוזום נשאר תקין ושלם. הגן שקובע את צבע העיניים נמצא במקום שבו הוא אמור להיות וגם הגן שקובע את צבע השיער נמצא במקום הנכון. באנלוגיה של חפיסת קלפים אנחנו נשארים עם מספר תקין של אסים, מלכים, מלכות, נסיכים. יכול להיות שבגלל הערבוב אחד האסים יהיה פתאום בצבע אדום במקום ירוק, אבל אס הוא עדיין אס. אבל ביצורי כלאיים כמו שאמרנו שני הכרומוזומים לא ממש דומים. במקום שבו אמור להיות גן לצבע עיניים פתאום נמצא גן לצבע שיער. במצב כזה הערבוב בין הכרומוזומים יוצר קטסטרופה רצינית. זה לא רק שהצבע של הקלפים משתנה. אחרי הערבוב יכול להיות שבאחת החפיסות לא יהיו בכלל אסים ובחפיסה השנייה יהיו יותר מדי אסים. אתה מקבל חפיסות פגומות, כמו פאזלים עם יותר מדי או פחות מדי חלקים. אחר כך לוקחים את הכרומוזומים הפגומים האלה ומחלקים אותם לתאי זרע ולביציות, אבל כשמנסים לבצע הפריה העובר המתקבל לא תקין. אין הריון.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">20:19</span>
                </div>
                <div class="content">
                    <p>אז אדם-שימפנזה יהיה עקר?</p>
                </div>
            </article>
            
            <article class="paragraph speaker-נעמה בר-עם type-content">
                <div class="paragraph-meta">
                    <span class="speaker-name">נעמה בר-עם</span>
                    <span class="timestamp">20:22</span>
                </div>
                <div class="content">
                    <p>כמעט בוודאות. אבל זה לא סוף הסיפור. כל מה שסיפרתי לך עכשיו רלוונטי להפריה מינית רגילה, זרע וביצית שנפגשים. זו לא הדרך היחידה ליצור חיים היום.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">20:37</span>
                </div>
                <div class="content">
                    <p>לא הדרך היחידה? אחרי השיחה האחרונה שלנו נכנסתי קצת לאינטרנט. זוכרת את חואן קרלוס בלמונטה? הפרופסור שרון עבד איתו בארצות הברית לפני שהוא חזר לטכניון?</p>
                </div>
            </article>
            
            <article class="paragraph speaker-נעמה בר-עם type-content">
                <div class="paragraph-meta">
                    <span class="speaker-name">נעמה בר-עם</span>
                    <span class="timestamp">20:50</span>
                </div>
                <div class="content">
                    <p>בדיוק. במחקרים שלו הוא לא מנסה ליצור בן כלאיים של אדם ושימפנזה אלא משהו שנקרא חימרה.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">20:57</span>
                </div>
                <div class="content">
                    <p>חימרה? מה זה?</p>
                </div>
            </article>
            
            <article class="paragraph speaker-נעמה בר-עם type-content">
                <div class="paragraph-meta">
                    <span class="speaker-name">נעמה בר-עם</span>
                    <span class="timestamp">20:59</span>
                </div>
                <div class="content">
                    <p>יצור שחלק מהתאים שלו שייכים למין אחד וחלק שייכים למין אחר. למשל עכבר עם לבלב של עכבר-אוש, או חזיר עם לב של בן אדם.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">21:12</span>
                </div>
                <div class="content">
                    <p>מה? זה מה שבלמונטה מנסה לעשות? למה?</p>
                </div>
            </article>
            
            <article class="paragraph speaker-נעמה בר-עם type-content">
                <div class="paragraph-meta">
                    <span class="speaker-name">נעמה בר-עם</span>
                    <span class="timestamp">21:16</span>
                </div>
                <div class="content">
                    <p>תתפלא אבל יש לזה סיבות טובות. אם אפשר לגדל לב אנושי בתוך חזיר, או ריאות או כל איבר אחר, אפשר יהיה להשתיל אותם אחר כך בבני אדם בלי לחכות שמישהו ימות בתאונת דרכים. יש הרבה אנשים בעולם שזקוקים לתרומת איברים.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">21:35</span>
                </div>
                <div class="content">
                    <p>זה נשמע נורא אבל אני יכול להבין את המוטיבציה. איך הוא עושה את זה?</p>
                </div>
            </article>
            
            <article class="paragraph speaker-נעמה בר-עם type-content">
                <div class="paragraph-meta">
                    <span class="speaker-name">נעמה בר-עם</span>
                    <span class="timestamp">21:42</span>
                </div>
                <div class="content">
                    <p>הוא משתיל תאים אנושיים בתוך עובר של חיה ממש זמן קצר אחרי רגע ההפריה. כשהעובר של החיה מתפתח גם הרקמה האנושית גדלה ומתפתחת עד לבגרות כאילו הייתה חלק בלתי נפרד מהגוף כולו. זה כמובן הרבה יותר קשה לעשות בפועל ממה שזה נשמע. ב-2017 בלמונטה ניסה ליצור חימרה כזאת של חזיר ואדם, אבל התאים האנושיים לא התפתחו כמו שצריך. בחזיר הבוגר היו בסופו של דבר רק תא אנושי אחד על כל 100,000 תאים של חזיר.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">22:14</span>
                </div>
                <div class="content">
                    <p>למה?</p>
                </div>
            </article>
            
            <article class="paragraph speaker-נעמה בר-עם type-content">
                <div class="paragraph-meta">
                    <span class="speaker-name">נעמה בר-עם</span>
                    <span class="timestamp">22:16</span>
                </div>
                <div class="content">
                    <p>לא ברור. אבל חזירים ובני אדם הם רחוקים מאוד זה מזה מבחינה אבולוציונית, כך שדי סביר שלא יהיה קל לגדל איברים אנושיים בתוך גוף של חזיר.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">22:30</span>
                </div>
                <div class="content">
                    <p>אז תני לי לנחש, עכשיו הוא מנסה לגדל אותם בחיה הרבה יותר קרובה לבני אדם.</p>
                </div>
            </article>
            
            <article class="paragraph speaker-נעמה בר-עם type-content">
                <div class="paragraph-meta">
                    <span class="speaker-name">נעמה בר-עם</span>
                    <span class="timestamp">22:37</span>
                </div>
                <div class="content">
                    <p>בדיוק. בתוך גוף של קוף יש סיכוי טוב יותר לגדל בהצלחה איבר אנושי. אבל בקופים יש סיבוכים אחרים. ראית פעם שימפנזה או גורילה או אורנגאוטן? הם משתמשים בכלים, הם אוהבים לצחוק, הם רבים ומתפייסים, הם מתאבלים על מי שמת. אתה יכול לדמיין לעצמך מישהו הורג שימפנזה או גורילה בשביל לקצור את האיברים שלה? כשזה פרה או חזיר או תרנגולת זה משהו אחד, אבל קופי אדם הם כל כך דומים לנו. זה הרבה יותר קשה.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">23:16</span>
                </div>
                <div class="content">
                    <p>גלעד נזכר באחת הפעמים שביקר בגן החיות בקריית מוצקין. הייתה שם מכלאה גדולה עם שני אורנגאוטנים בוגרים. הקופים הגדולים עם הפרווה החומה צהובה היו באמצע ארוחה של פירות, כשארובות השמיים נפתחו וגשם זלעפות החל לרדת. כל המבקרים מיהרו לשלוף מטריות ומסתבר שגם האורנגאוטנים לא התלהבו מהגשם. אחד מהם רץ לתפוס מחסה, אבל השני תפס איזו שמיכה גדולה שעמדה בפינה, כיסה את עצמו כמו עם מטריה והמשיך לזלול גם את הפירות של הקוף השני. הפעולה הפשוטה הזאת הייתה כל כך טבעית ואנושית עד שכל הקהל שעמד סביב המכלאה הבין מיד מה קורה וכולם צחקו ומחאו כפיים. גלעד הבין את הקושי שתיארה נעמה. היצורים האלה היו כל כך מתוחכמים ונפלאים שקשה לראות בהם בתי חרושת לייצור איברים ותו לא. אני חושב שאני מבין למה את מתכוונת.</p>
                </div>
            </article>
            
            <article class="paragraph speaker-נעמה בר-עם type-content">
                <div class="paragraph-meta">
                    <span class="speaker-name">נעמה בר-עם</span>
                    <span class="timestamp">24:19</span>
                </div>
                <div class="content">
                    <p>במדינות המערב לא בדיוק ששים לתת למדענים לבצע ניסויים כאלה על פרימטים, אבל בסין? סין זו סין אתה יודע. תרבות אחרת, חוקים אחרים. אז בתחילת 2019 בלמונטה עבר לסין והוא ממשיך שם את הניסויים שלו.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">24:36</span>
                </div>
                <div class="content">
                    <p>והוא הצליח?</p>
                </div>
            </article>
            
            <article class="paragraph speaker-נעמה בר-עם type-content">
                <div class="paragraph-meta">
                    <span class="speaker-name">נעמה בר-עם</span>
                    <span class="timestamp">24:38</span>
                </div>
                <div class="content">
                    <p>הוא עוד לא פרסם מאמר מדעי על המחקרים החדשים, אבל לפי כמה כתבות עיתונאיות שקראתי עושה רושם שכן. הוא יצר חימרה של אדם וקוף ונתן לעובר להתפתח עד היום ה-14 לפני שהוא השמיד אותו.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">24:54</span>
                </div>
                <div class="content">
                    <p>למה 14 ימים?</p>
                </div>
            </article>
            
            <article class="paragraph speaker-נעמה בר-עם type-content">
                <div class="paragraph-meta">
                    <span class="speaker-name">נעמה בר-עם</span>
                    <span class="timestamp">24:56</span>
                </div>
                <div class="content">
                    <p>כדי שלא יהיה מספיק זמן למערכת העצבים של העובר להתפתח. כל עוד אין מערכת עצבים אפשר לומר שזה לא יצור חי שמרגיש דברים. אני מניחה שבהמשך הוא ינסה לתת לעובר החימרי הזה להתפתח עד הסוף.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">25:12</span>
                </div>
                <div class="content">
                    <p>גלעד פלט נשימה ארוכה. 'אני חייב לומר לך, זה נשמע ממש כמו מדע בדיוני'.</p>
                </div>
            </article>
            
            <article class="paragraph speaker-נעמה בר-עם type-content">
                <div class="paragraph-meta">
                    <span class="speaker-name">נעמה בר-עם</span>
                    <span class="timestamp">25:18</span>
                </div>
                <div class="content">
                    <p>לגמרי. אנחנו חיים בתקופה מדהימה, אבל הטכנולוגיה הזאת יוצרת גם דילמות אתיות ממש לא פשוטות. את חושבת שזה מה שמנסה רון גבע לעשות? להשתיל תאים אנושיים בעוברים של קופים? אין לי מושג, אבל אם זה מה שעושה בלמונטה זה נשמע לי הגיוני.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">25:42</span>
                </div>
                <div class="content">
                    <p>גלעד התרומם והרים את הנייד שלו מהשולחן. 'תודה על העזרה נעמה'. מה אתה מתכוון לעשות? לפרסם את הסיפור על גבע. למה? כי אנחנו לא בסין. אני מבין את הפוטנציאל הרפואי של הניסויים האלה, אבל לציבור יש זכות לדעת על זה. הוא לא יכול לשחק את אלוהים במעבדה הסגורה שלו.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">26:12</span>
                </div>
                <div class="content">
                    <p>שלום, כאן רן לוי ואני מזמין אתכם להאזין לפודקאסט חדש בשם 'עושים את המוות' המוגש בחסות 'עלי שלכת'. בית לוויות מודרני העוסק בקבורה אזרחית, שריפת גופות ושירותי לוויה נוספים. הפודקאסט בהגשת אלון נתיב, מייסד עלי שלכת, מביא לקדמת הבמה את הסיפורים המרתקים ביותר הנוגעים בתחום דרכו האחרונה של אדם ועוסק בנושאים שנוגעים לכולנו, אבל כולנו מנסים להדחיק. הנה טעימה קטנה מתוך החלק השני בסדרת הפרקים על 'המתות חסד', אחד הנושאים השנויים ביותר במחלוקת כיום סביב מוות.</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">28:19</span>
                </div>
                <div class="content">
                    <p>חשבתי שאמרתי לך לא להתקשר אליי בחיים גלעד.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">28:27</span>
                </div>
                <div class="content">
                    <p>אמרת, אבל אני רוצה לתת לך הזדמנות להגיב לכתבה שאני עומד לפרסם מחר בבוקר.</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">28:43</span>
                </div>
                <div class="content">
                    <p>גלעד, זו תהיה טעות איומה. אל תעשה את זה.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">28:47</span>
                </div>
                <div class="content">
                    <p>למה לא?</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">28:48</span>
                </div>
                <div class="content">
                    <p>אמרתי לך, הציבור לא מבין את הדקויות ואת המורכבות שמאחורי הקלעים. הם לא יבינו מה אני מנסה לעשות.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">28:56</span>
                </div>
                <div class="content">
                    <p>אז למה שלא תסביר להם מה אתה עושה?</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">29:01</span>
                </div>
                <div class="content">
                    <p>כי אני לא טוב בלהסביר דברים לכל הרוחות! אני חוקר, להסביר זה לא העבודה שלי. אני לא פאקינג קרל סייגן! תקשיב, אני מתחנן בפניך. מה שאני מנסה לעשות יכול לעזור להרבה מאוד אנשים.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">29:18</span>
                </div>
                <div class="content">
                    <p>אז אתה מנסה ליצור חימרות כמו בלמונטה?</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">29:28</span>
                </div>
                <div class="content">
                    <p>לא, ללא חימרות. זה יותר מזה. זה בן כלאיים אמיתי.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">29:37</span>
                </div>
                <div class="content">
                    <p>אמרת שאתה לא מאמין שאפשר להכליא בין בני אדם ושימפנזים.</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">29:42</span>
                </div>
                <div class="content">
                    <p>בהפריה רגילה של תא זרע וביצית? לא, אני לא חושב שזה אפשרי. אבל אני מנסה לעשות את זה עם הנדסה גנטית.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">29:51</span>
                </div>
                <div class="content">
                    <p>אני לא מבין. מה ההבדל בין חימרה ובין מה שאתה מנסה לעשות?</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">29:55</span>
                </div>
                <div class="content">
                    <p>חימרה זה שילוב של שני סוגי תאים שונים. מה שאני מנסה לעשות לעומת זאת זה לשלב DNA אנושי בתוך DNA של קופים בתוך אותו תא. זאת אומרת, לעשות בדיוק מה שמתרחש בהפריה רגילה של תא זרע וביצית, אבל בצורה מלאכותית בכלים של הנדסה גנטית. אני לא צריך להפגיש תא זרע וביצית. אני לוקח את ה-DNA של הקוף, חותך ממנו חתיכות ומחליף אותן ב-DNA של בני אדם.</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">30:45</span>
                </div>
                <div class="content">
                    <p>זה לא קל אבל זה יכול לעבוד. לפני כמה חודשים יצא מחקר של קבוצת מדענים סינים שהשתילו גנים אנושיים בתוך DNA של קופי מקוק רזוס. גנים שיוצרים תאי מוח מסוג מסוים שקיים אצלנו אבל לא קיים אצל המקוק. כשהקופים האלה גדלו, לקח למוח שלהם יותר זמן להתפתח ממוח של קוף מקוק רגיל, אבל הזיכרון לטווח קצר שלהם היה טוב יותר והתגובות שלהם מהירות יותר. אני משחזר את המחקר שלהם ומנסה לקחת אותו אפילו עוד צעד או שניים קדימה. להוסיף עוד כמה גנים שקשורים למוח.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">31:25</span>
                </div>
                <div class="content">
                    <p>אבל למה? אתה לא יכול לקחת את המוח הזה אחר כך ולהשתיל אותו חזרה בבני אדם. מה יוצא לנו מהמחקר הזה?</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">31:33</span>
                </div>
                <div class="content">
                    <p>נוכל לחקור את המוח כפי שלא יכולנו לחקור אותו מעולם גלעד. קח את האלצהיימר לדוגמה. זו מחלה אכזרית שמרוקנת את הבנאדם מבפנים, הופכת אותו לקליפה חלולה ויש מאות מיליוני חולי אלצהיימר, אבל אנחנו לא יכולים לנסות טיפולים או תרופות חדשניות על בני אדם סתם כך. אנחנו גם לא יכולים לנסות אותם על עכברים וחזירים כי המוח שלהם לא מספיק דומה למוח שלנו. אבל המוח של הקופים כן דומה למוח שלנו ואם נהפוך אותו לעוד יותר דומה - תחשוב כמה אנשים אפשר יהיה לרפא ממחלות כאלה. ולא רק אלצהיימר, גם סכיזופרניה ומאניה דפרסיה. למשל לפני שנתיים כמה חוקרים השתילו DNA של אדם בעל נטייה מולדת לסכיזופרניה בעכברים, והעכברים בניסוי הפגינו התנהגות לא שגרתית. פחות חברתיים, יותר חרדתיים, לא ישנים טוב. אנחנו צריכים את המודלים האלה כדי לחקור מחלות, וקופים הרבה יותר מוצלחים מעכברים בכל מה שקשור לחקר המוח.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">32:46</span>
                </div>
                <div class="content">
                    <p>אבל לעשות את זה בקופים? זו ממש התעללות.</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">32:50</span>
                </div>
                <div class="content">
                    <p>בלי ניסויים בבעלי חיים לא היו לך חצי מהתרופות שקיימות היום וגם לא החיסונים. מיליוני אנשים היו מתים בייסורים כל שנה. אף אחד לא אוהב את זה גלעד, אבל זו המציאות.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">33:04</span>
                </div>
                <div class="content">
                    <p>אני מצטער פרופסור גבע, אני לא יכול לתת לך לקבל את ההחלטות האלה לבד. הציבור צריך לדעת, הציבור חייב לדעת. בשביל זה יש לנו תקשורת חופשית.</p>
                </div>
            </article>
            
            <article class="paragraph speaker-רון גבע type-content">
                <div class="paragraph-meta">
                    <span class="speaker-name">רון גבע</span>
                    <span class="timestamp">33:14</span>
                </div>
                <div class="content">
                    <p>הציבור לא מסוגל לקבל החלטות כאלה גלעד. כשגלילאו ניסה להסביר שכדור הארץ מקיף את השמש ולא להפך, הציבור שלו כמעט העלה אותו על המוקד ככופר. זה מדע. אנחנו לא יכולים להפסיק לחקור ולגלות דברים חדשים רק כי למישהו לא נוח.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">33:35</span>
                </div>
                <div class="content">
                    <p>אני מצטער פרופסור גבע. להתראות.</p>
                </div>
            </article>
            
            <article class="paragraph speaker-רמי type-content">
                <div class="paragraph-meta">
                    <span class="speaker-name">רמי</span>
                    <span class="timestamp">34:16</span>
                </div>
                <div class="content">
                    <p>אתה... נו, מרוצה? השגת את מה שרצית. סתם אספסוף, אין להם מושג נגד מה הם מוחים בכלל. גבע שווה פרנקנשטיין, די להתעללות בבעלי חיים ולהפסיק את התועבה עכשיו.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">34:44</span>
                </div>
                <div class="content">
                    <p>ולך יש מושג? ולך יש מושג? שמע אחי, אני מצטער על הקטע של השוקולד.</p>
                </div>
            </article>
            
            <article class="paragraph speaker-רמי type-content">
                <div class="paragraph-meta">
                    <span class="speaker-name">רמי</span>
                    <span class="timestamp">35:01</span>
                </div>
                <div class="content">
                    <p>אז מה קורה עכשיו? איפה פרופסור גבע? לא שמעת? על מה? הוא עוזב לסין. הבנתי שההודעה לעיתונות תצא רק מחרתיים אבל זה כבר סגור. הם מקפלים את המעבדה שם למעלה ואורזים את הקופסאות. כולם מבינים שאי אפשר לעבוד באווירה הזאת. מבחינת הסינים זה דווקא מעולה. הבנתי שהם רודפים אחרי גבע כבר כמה חודשים טובים ומנסים לשכנע אותו לעבור אליהם. הוא אחד המוחות המבריקים באקדמיה הישראלית, אולי בעולם כולו. הם לא יפספסו הזדמנות כזאת.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">35:51</span>
                </div>
                <div class="content">
                    <p>גלעד התיישב בכבדות בכיסא שלו במשרד. הטלפון שלו הראה כמה וכמה שיחות שלא נענו ובערך 100 הודעות וואטסאפ. ידיעות אחרונות וישראל היום לקחו את הכתבה שלו ורצו איתה ברמה הארצית. הסיפור על פרופסור גבע היה עכשיו בכותרת הראשית של ynet. אבנר העורך אמר לו שהגיליון האחרון של חיפה היום היה הגיליון הנמכר ביותר אי פעם בתולדות המקומונית. גלעד ידע שהוא אמור להיות שמח, אבל משהו בשיחה האחרונה שניהל עם רון גבע הכביד עליו.</p>
                </div>
            </article>
            
            <article class="paragraph speaker-TI type-content">
                <div class="paragraph-meta">
                    <span class="speaker-name">TI</span>
                    <span class="timestamp">36:45</span>
                </div>
                <div class="content">
                    <p>קראתי את הכתבה גלעד. מה שהבנתי בעזרת גוגל טרנסלייט בכל אופן. הבנתי גם שפרופסור גבע עובר לסין. כל הכבוד על העבודה היפה גלעד. אתה עיתונאי מהשורה הראשונה. אני צופה לך עתיד מזהיר.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">37:02</span>
                </div>
                <div class="content">
                    <p>תודה על הטיפ. אולי עכשיו אחרי שהכל מאחורינו תגלה לי מי אתה? מה זה משנה לך? זה לא ממש משנה, אבל אני סקרן. אתה דחפת את התחקיר הזה. היית מוכן לשלם מאות אלפי דולרים בשביל שהוא יקרה. למה? למה זה היה כל כך חשוב לך?</p>
                </div>
            </article>
            
            <article class="paragraph speaker-TI type-content">
                <div class="paragraph-meta">
                    <span class="speaker-name">TI</span>
                    <span class="timestamp">37:35</span>
                </div>
                <div class="content">
                    <p>אתה בטוח שאתה רוצה לדעת?</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">37:37</span>
                </div>
                <div class="content">
                    <p>כן. מה... מה? מי אתה? מה אתה?</p>
                </div>
            </article>
            
            <article class="paragraph speaker-TI type-content">
                <div class="paragraph-meta">
                    <span class="speaker-name">TI</span>
                    <span class="timestamp">38:46</span>
                </div>
                <div class="content">
                    <p>אני לא יכול לדבר גלעד. אני יכול לשמוע אותך אבל לא לדבר.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">38:57</span>
                </div>
                <div class="content">
                    <p>למה?</p>
                </div>
            </article>
            
            <article class="paragraph speaker-TI type-content">
                <div class="paragraph-meta">
                    <span class="speaker-name">TI</span>
                    <span class="timestamp">39:03</span>
                </div>
                <div class="content">
                    <p>זה לא ברפרטואר שלי. הלסת ומיתרי הקול שלי לא עובדים כמו שלך. אני אדם שימפנזה, גלעד.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">39:17</span>
                </div>
                <div class="content">
                    <p>זה... זה בלתי אפשרי.</p>
                </div>
            </article>
            
            <article class="paragraph speaker-TI type-content">
                <div class="paragraph-meta">
                    <span class="speaker-name">TI</span>
                    <span class="timestamp">39:19</span>
                </div>
                <div class="content">
                    <p>זה גם מה שחושב פרופסור גבע אם הבנתי נכון מהכתבה שלך. אבל אני פה, אז כנראה שזה כן אפשרי. איליה איבנוב לא הצליח לעשות את מה שתכנן לעשות. אבל הבן שלו המשיך את הניסויים שלו אחריו. הוא ברח מסטלין ומכולם לחור הנידח ביותר שמצא באפריקה. הוא ואשתו.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">40:04</span>
                </div>
                <div class="content">
                    <p>אשתו?</p>
                </div>
            </article>
            
            <article class="paragraph speaker-TI type-content">
                <div class="paragraph-meta">
                    <span class="speaker-name">TI</span>
                    <span class="timestamp">40:05</span>
                </div>
                <div class="content">
                    <p>אתה זוכר את המכתב שמופיע במאמר ששלחתי לך? הבחורה הצעירה מלנינגרד, זו שכתבה שהחיים שלה הרוסים ואין לה סיבה לחיות? היא ובנו של איבנוב התאהבו והתחתנו. הוא עזר לה לצאת מהמשבר הנפשי שהיא הייתה בו והם חיו חיים די מאושרים עד לפני עשרים שנה בערך. הוא נפטר בגיל 87 והיא חצי שנה אחריו. אמא שלי, כן. הצלחת לנחש את פירוש הקיצור TI? טרזן איבנוב. טרזן היה אורנגאוטן שנפטר רגע לפני שאיליה הצליח להשלים את הניסוי שלו. איליה אהב אותו מאוד, אז הם החליטו לקרוא לי על שמו.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">40:57</span>
                </div>
                <div class="content">
                    <p>אבל טרזן היה אורנגאוטן, אתה...</p>
                </div>
            </article>
            
            <article class="paragraph speaker-TI type-content">
                <div class="paragraph-meta">
                    <span class="speaker-name">TI</span>
                    <span class="timestamp">41:04</span>
                </div>
                <div class="content">
                    <p>אני חצי שימפנזה, נכון. טרזן לא היה האבא הביולוגי שלי. לקח להם זמן אבל הם מצאו שימפנזה אחר באפריקה. והם גידלו אותי פה בחווה המבודדת מאות קילומטרים מכל מקום יישוב אנושי. לפחות אינטרנט לווייני יש כאן, זה המזל.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">41:30</span>
                </div>
                <div class="content">
                    <p>אבל אם אתה בעצמך אדם שימפנזה, למה רצית שאעצור את המחקר של רון גבע?</p>
                </div>
            </article>
            
            <article class="paragraph speaker-TI type-content">
                <div class="paragraph-meta">
                    <span class="speaker-name">TI</span>
                    <span class="timestamp">41:38</span>
                </div>
                <div class="content">
                    <p>אף פעם לא אמרתי שאני רוצה שתעצור את המחקר שלו. אמרתי שאני רוצה שתפרסם אותו.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">41:45</span>
                </div>
                <div class="content">
                    <p>למה?</p>
                </div>
            </article>
            
            <article class="paragraph speaker-TI type-content">
                <div class="paragraph-meta">
                    <span class="speaker-name">TI</span>
                    <span class="timestamp">41:48</span>
                </div>
                <div class="content">
                    <p>כי ידעתי שבישראל לא יתנו לו ללכת עד הסוף עם המחקרים שלו. אתם כמו האמריקאים והבריטים והצרפתים, יותר מדי מוסריים. עבדת עליי! רצית שאפרסם את הסיפור הזה כדי שההפגנות והמחאות יכריחו אותו לעבור לסין! רק שם יוכל גבע להמשיך את המחקרים שלו עד הסוף בלי הפרעות.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">42:28</span>
                </div>
                <div class="content">
                    <p>אבל למה? מה המטרה?</p>
                </div>
            </article>
            
            <article class="paragraph speaker-TI type-content">
                <div class="paragraph-meta">
                    <span class="speaker-name">TI</span>
                    <span class="timestamp">42:32</span>
                </div>
                <div class="content">
                    <p>אני כבר בן חמישים גלעד. אני לא יודע כמה זמן נותר לי לחיות. אני לא יודע כמה מישהו כמוני בכלל יכול לחיות. שימפנזים יכולים לחיות בשבי עד גיל שישים בערך ואולי החלק האנושי שבי ייתן לי עוד כמה שנים, אבל בטח לא עוד הרבה זמן. אני מרגיש את זה בעצמות. אתה חושב שגבע יכול להציל אותך? זה היה הקטע? לא, את זה כבר אף אחד לא יכול לעשות. תבין, אני כל כך לבד כאן. כל השנים אלה בחווה. וכשאני אמות לא יישאר אף אחד כמוני בעולם. גם אם הייתי רוצה, אני לא יכול להביא ילדים. אני עקר כמו כל בני הכלאיים.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">43:18</span>
                </div>
                <div class="content">
                    <p>ואתה מקווה שגבע יביא לעולם עוד כמוך?</p>
                </div>
            </article>
            
            <article class="paragraph speaker-TI type-content">
                <div class="paragraph-meta">
                    <span class="speaker-name">TI</span>
                    <span class="timestamp">43:24</span>
                </div>
                <div class="content">
                    <p>אם לא הוא אז מישהו אחר. זה באמת כל כך נורא לבקש? אני לא רוצה להיות האחרון מסוגי עלי אדמות גלעד. יש לנו לבני הכלאיים כל כך הרבה לתרום לעולם הזה. אני לא מפלצת גלעד, אני יצור חי ונושם וחושב כמוך. אני רוצה עוד כמוני. אני רוצה להיות אבא. אם לא בגופי, אז לפחות... אני דוחף את המחקרים האלה כבר שנים בכל העולם. תרומות אנונימיות של מיליוני דולרים, מניפולציות על עיתונאים כמוך. אני מצטער גלעד, עשיתי את מה שאני מוכרח לעשות.</p>
                </div>
            </article>
            
            <article class="paragraph speaker-גלעד type-content">
                <div class="paragraph-meta">
                    <span class="speaker-name">גלעד</span>
                    <span class="timestamp">44:08</span>
                </div>
                <div class="content">
                    <p>רגע, רק עוד שאלה אחת. מיליוני דולרים, אמרת. מאיפה הכסף? טרזן הניף את רגליו היחפות באוויר וצחק. אני יודע שאני לא נראה משהו גלעד, אבל דבר אחד אני יכול להבטיח לך: אני הגנב הכי טוב באפריקה.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">46:02</span>
                </div>
                <div class="content">
                    <p>הפרק בחסות 'פרויקט X', הכשרה מעשית לנדל'ן ויזמות. בשבע השנים האחרונות ליווה אייל הנדל'ן הבינלאומי רוברט שמין למעלה מ-1,000 בוגרים של פרויקט X במסע אל הצלחה עסקית בעולם הנדל'ן. תוכנית ההכשרה של פרויקט X תגרום גם לכם להפסיק לדבר על יזמות ולקפוץ למים העמוקים. אתם מוזמנים לאירוע היכרות מיוחד, שם תפגשו את צוות ההדרכה ובוגרי התוכנית ואפילו תוכלו לחוות התנסות מעשית. פרויקט X, פרויקט ההכשרה היוקרתי של רוברט שמין. להרשמה חפשו את הבאנר של פרויקט X באתר הבית של רשת עושים היסטוריה: ranlevi.com. ואל תשכחו לספר שהגעתם דרך רשת עושים היסטוריה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">46:50</span>
                </div>
                <div class="content">
                    <p>בשבועיים האחרונים עלו לאוויר שני פודקאסטים חדשים ומעניינים, כל אחד בדרכו המיוחדת. את הראשון, 'סיפורים מהניידת', הצגתי בפניכם בשבוע שעבר בפרק מיוחד של עושים היסטוריה. סיפורים מהניידת הוא פודקאסט שאנחנו מפיקים עבור משטרת ישראל ועוסק בהיסטוריה ובמורשת של המשטרה מאז קום המדינה ועד ימינו. כפי שאתם יכולים לדמיין, ההיסטוריה של משטרת ישראל עמוסה עד להתפקע בסיפורים ודרמות מרתקות מכל הסוגים והמינים. למשל הפרק שעלה בשבוע שעבר בעושים היסטוריה עסק בימ"מ ובאירוע השתלטות על אוטובוס האמהות החטוף בשנות ה-80. פרק אחר של סיפורים מהניידת עוסק בתחום שונה לחלוטין: הטיפול בקאפואים, היהודים ששיתפו פעולה עם הנאצים בשנים שאחרי קום המדינה. סיפור קשה, מורכב מאוד מבחינה אתית, מוסרית ומשפטית. את סיפורים מהניידת מגיש יותם שטיינמן מעושים תנ"ך. חפשו סיפורים מהניידת בכל אפליקציות הפודקאסטים, באנדרואיד ובאייפון וכמובן באתר הבית שלנו ranlevi.com.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">48:02</span>
                </div>
                <div class="content">
                    <p>הפודקאסט השני שהשקנו הוא 'עושים את המוות'. פודקאסט שעוסק בנושא שנוגע לכולנו אבל רבים מאיתנו מעדיפים להדחיק: דרכו האחרונה של אדם. בעושים את המוות תשמעו על קבורה דתית ואזרחית, שריפת גופות, סוגיות בנושאי ירושה והנצחה, טקסי לוויה ואזכרה, דילמות משפטיות ומוסריות ועוד ועוד. הפרק הראשון שעלה לאוויר עוסק בהמתות חסד ומביא את סיפורה של אישה שבחרה לסיים את חייה בדרך זו. אלון נתיב מגיש התוכנית מראיין את בנה של האישה על הקשיים הרגשיים והאתגרים הלוגיסטיים שהיו כרוכים בהחלטה הזאת. עושים את המוות מוגשת בחסות בית הלוויות עלי שלכת וזמינה גם כן בכל אפליקציות הפודקאסטים ובאתר הבית שלנו.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">48:51</span>
                </div>
                <div class="content">
                    <p>מה עוד חדש ברשת עושים היסטוריה? בעושים פוליטיקה דפנה ליאל מארחת לשיחה את העיתונאי עמית סגל על השאלה האם סיקור חיובי הוא שוחד. יחסי הגומלין בין עיתונאים ופוליטיקאים היו מאז ומעולם בעייתיים, אבל בעקבות ההתרחשויות האחרונות בתיקי נתניהו, עושים פוליטיקה בודקת איפה עובר הגבול ומתי היחסים האלה הופכים למושחתים על חשבון הציבור. בעושים רכב - האם תאונות דרכים הן גזירה משמיים? בועז קורפל מארח את ערן דובדבני, מהנדס רכב ותיק, לשיחה על אופן ההתמודדות עם תאונות דרכים והאם ניתן למגר אותן. בעושים כותרות - פודקאסט החדשות שלנו בשיתוף ynet, אטילה שומפלבי משוחח עם לא אחר מאשר איש השעה אביגדור ליברמן על מלחמות הדת שלו נגד החרדים. כיצד המציא את עצמו ליברמן מחדש כמגן החילוניות ואיך הצליח לגייס שמונה מנדטים? ואחרון חביב, שני פרקים מרתקים ומומלצים במיוחד בעושים רפואה על מחלת האלצהיימר. ד"ר יובל בלוך ועידן כהן ריאיינו מגוון של חוקרי מוח, נוירולוגים ופסיכולוגים כדי להביא לנו את התמונה המלאה על מה שאנחנו יודעים היום על המחלה הקשה הזאת. מה קורה למוחו של חולה באלצהיימר? האם ניתן לבלום את התפתחות המחלה? איך מתמודדים בני משפחתם של החולים ומה צופן העתיד לגבי חקר המחלה? שני פרקים מטלטלים ומעוררי מחשבה. עושים רפואה על אלצהיימר. כל התוכניות וכל הפרקים זמינים באפליקציית עושים היסטוריה באנדרואיד ובכל אפליקציות הפודקאסטים באשר הן. אפשר גם להירשם לרשימת התפוצה בדואר האלקטרוני ולקבל עדכון על פרקים חדשים בכל פודקאסט. חפשו את דף ההרשמה באתר שלנו ranlevi.com.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">50:42</span>
                </div>
                <div class="content">
                    <p>שאלת עושים היסטוריה להפעם, ברוח שני הפרקים האחרונים: ספרו לנו את הסיפור הכי מצחיק שלכם על בעל חיים כלשהו. זה יכול להיות משהו מצחיק שהכלב או החתול שלכם עשה, מפגש הזוי עם בעל חיים בטבע או כל סיפור דומה. רשמו לנו את הסיפורים בדף הפייסבוק שלנו ובפרק הבא אני אבחר את הסיפורים המוצלחים ביותר להקריא. כרגיל אם אתם אוהבים את עושים היסטוריה ומעוניינים לתמוך בה, אתם מוזמנים לרכוש מספריי שזמינים כולם באתר או להזמין אותי להרצאה אצלכם בארגון או במפגש חברתי או משפחתי. יש לי הרצאה חדשה שאולי תעניין אתכם: סטוריטלינג, או איך לספר סיפור. לרבים מאיתנו יוצא או ייצא בעתיד לעמוד בפני קהל ולהעביר חומר שלפעמים הוא חומר טכני די כבד ולמראית עין גם משעמם. זו יכולה להיות הרצאה שאנחנו מעבירים בכנס מקצועי או מצגת שאנחנו מעבירים ללקוחות או למנהלים. בהרצאה שלי אני אלמד אתכם איך להיעזר בעקרונות המוכחים והבדוקים של כתיבה ותסריטאות כדי להעביר את החומר הזה בצורה בהירה, אפקטיבית ומרתקת כך שהקהל שלכם יהיה מרותק אליכם. נשמע מסובך, בלתי אפשרי? ממש לא. אותם העקרונות שעובדים כל כך טוב בסרטים כמו גבעת חלפון, מלחמת הכוכבים והנוקמים יעבדו גם בשבילכם. אם נשמע לכם מעניין ורלוונטי לכם או לארגון שלכם, ספרו למנהלי הרווחה שלכם או צרו עימי קשר ישיר ב-ran@ranlevi.com.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">52:20</span>
                </div>
                <div class="content">
                    <p>וליקראת סיום אני רוצה לשתף אתכם בחוויה מגניבה שחוויתי השבוע: משחק מציאות מדומה לארבעה משתתפים ב-'Level 3', מתחם גיימינג ומציאות מדומה שנפתח לפני מספר שבועות בדיזנגוף סנטר בתל אביב. אז קודם כל גילוי נאות: Level 3 הזמינו אותי לשחק במתחם בחינם יחד עם עוד שלושה שחקנים לבחירתי כדי שאני אפרסם אחר כך סקירה על החוויה הזו. אז לקחתי את שחר הבן האמצעי שלי בן 11 ואת החבר הכי טוב שלו ואת איתמר וייסברג שהוא שותפי לפודקאסט המימכחקיה ואחד הגיימרים הרציניים ביותר שאני מכיר. והנה אני מקיים חלקי בעסקה הזאת ומספר לכם על החוויה שהייתה לשמחתי כיפית, מאוד כיפית. אז אני אתחיל מהסוף: להילחם נגד זומבים יחד עם עוד שלושה חברים שכולם יחד משתפים פעולה בעולם וירטואלי - זה ממש אבל ממש מגניב. המשחק ששיחקנו הזכיר מאוד את 'Left 4 Dead' למי שמכיר, גלים של זומבים שהסתערו על החבורה שלנו בזמן שאנחנו צריכים להפעיל גנרטורים, לעבור גשרים מעל תהומות ועוד משימות בסגנון. בעולם האמיתי הסתובבנו בתוך אולם רחב ידיים עם רתמות מיוחדות ומשקפי מציאות מדומה, אבל בתוך המשחק היינו ארבעה לוחמים משוריינים עם רובי M16 ורובי ציד והאשליה הייתה מדהימה. החיישנים על קירות האולם ועל הידיים והרגליים שלנו עקבו אחרי המיקום שלנו בכל רגע, כך שכל תנועה שלנו בעולם האמיתי התרגמה לתנועות בעולם הווירטואלי כולל היכולת להזיז חפצים ולבעוט בכדורים וירטואליים. חצי שעה של משחק עברה לי כל כך מהר שממש התבאסתי להחזיר את הציוד. היו רגעים במשחק שממש הזכירו לי סצנות מסרטי המטריקס. אני אצטט את הבן שלי מילה במילה: 'זה היה הדבר הכי מגניב שעשיתי בחיים שלי', כך הוא אמר. זה לא שלא היו בעיות, המתחם עדיין נמצא בהרצה ואפשר להרגיש פה ושם שלא כל הטכנולוגיות עובדות חלק. למשל המיקום של הידיים והרגליים בעולם הווירטואלי לא ממש זהה למיקום שלהם בעולם האמיתי, כך שלפעמים אני מצאתי את עצמי נוגע בשחקן שליידי למרות שנדמה שהאווטאר הווירטואלי שלו נמצא קצת יותר רחוק ממני. גם עוצמת הקול באוזניות לא תמיד הייתה מאוזנת כמו שצריך, כך שפה ושם היה קשה לתקשר אחד עם השני. בכל זאת, למרות התקלות הקטנות האלה, החוויה עצמה הייתה מאוד מאוד מרשימה מבחינה טכנולוגית. קודם כל וזה חשוב - אין בחילות. העקיבה של המשקף אחרי תנועות הראש היא חלקה ומהירה ולא מרגישים לאגים שיכולים לגרום לסחרחורת או מחלת ים. שנית אין כבלים שמחברים אותך למחשב נייח כלשהו ואפשר להסתובב בעולם באופן חופשי לגמרי, להסתתר מאחורי קירות ולהשתופף אל הרצפה. בקיצור חוויה מאוד מיוחדת שהזכירה לי שוואלה אנחנו באמת חיים בעתיד. ואם זה העתיד אז אני רוצה עוד ממנו. אחרי ששיחקנו שוחחתי קצת עם אלה ואדי היזמים שמאחורי Level 3 וגם זוג נשוי בחיים האישיים. שמעתי מהם על האתגר האדיר של הבאת הטכנולוגיה הזו לישראל והאתגר של הקמת המתחם הזה שהוא ראשון מסוגו בישראל ובין הבודדים בעולם כולו. הם נראים לי זוג מקסים ואני מקווה ומאחל להם המון בהצלחה. אני יודע שהבן שלי הולך לגרור אותי בחזרה ל-Level 3 עוד פעם בעתיד בוודאות, אז לפחות איתי הצליח להם. אלה ואדי ביקשו להזכיר שב-Level 3 אפשר להזמין גם אירועי חברה, ימי הולדת, מסיבות רווקים וכדומה ובימי חול עד שעה ארבע אחר הצהריים אפשר לרכוש כרטיסים במחיר מוזל. זהו, אז לכו לבקר במתחם Level 3 בדיזנגוף סנטר וקחו איתכם את כל הצוות שלכם בעבודה, תאמינו לי הם יודו לכם. ספרו להם ששמעתם על Level 3 בעושים היסטוריה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">56:16</span>
                </div>
                <div class="content">
                    <p>עושים היסטוריה הם גיא בינון ואיתמר סוויסה בעריכה ובהפקה, שרה סילבצקי אחראית על סיפור משפחתי ומנהלת הקהילות ברשתות החברתיות, אביב שם טוב מנהל המכירות, דני טימור המנהל העסקי ואני רן לוי כותב ומגיש. אנחנו נשתמע בפרק הבא. להתראות.</p>
                </div>
            </article>
            
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>