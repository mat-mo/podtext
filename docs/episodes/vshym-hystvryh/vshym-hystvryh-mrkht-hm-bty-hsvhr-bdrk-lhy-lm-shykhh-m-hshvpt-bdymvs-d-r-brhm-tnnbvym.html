<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>[עושים היסטוריה] מארחת: האם בתי הסוהר בדרך להיעלם? שיחה עם השופט בדימוס ד"ר אברהם טננבוים - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>[עושים היסטוריה] מארחת: האם בתי הסוהר בדרך להיעלם? שיחה עם השופט בדימוס ד"ר אברהם טננבוים</h1>
        <div class="meta-row">
            <span class="meta-date">פורסם ב: 27 בדצמבר 2020</span>
            <a href="../../podcasts/vshym-hystvryh.html" class="meta-feed">עושים היסטוריה</a>
        </div>
    </div>

    <div class="player-container">
        <audio id="audio-player" controls>
            <source src="https://api.spreaker.com/download/episode/42678124/ep338_avraham_tenenbaum.mp3" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של "מה ההבדל בין חלב", אלא חידות שגורמות לכם לבהות בתקרה ולמלמל "מין רגע, אבל אם הוא עשה ככה..."? אז תקשיבו לזה: יש עשרה חדרים, בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר - היא שם, היא דלת - אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן, ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שעשה. אנחנו לא יודעים באיזה סדר הם התעוררו, אנחנו לא יודעים איזו דלת כל אחד מהם פירק. השאלה היא: בסוף הלילה הזה, מה המספר המקסימלי של דלתות שיכולות להיות במחסן? אם בשלב הזה אתם עצרתם רגע, או עשיתם פאוז, או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר או לעצום עיניים ולהתרכז ממש - יופי! כי הפרסומת הזאת נועדה לכם. כי חידות כאלה, שהן חצי משחק וחצי כאב ראש, זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא: במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתה ט' עד י"א. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים "נבחרות ישראל במדעים", בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקי בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">02:29</span>
                </div>
                <div class="content">
                    <p>שלום וברוכים הבאים לעושים היסטוריה, פרק 338. האם בתי הסוהר בדרך להיעלם? שיחה עם השופט בדימוס דוקטור אברהם טננבוים.</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">02:48</span>
                </div>
                <div class="content">
                    <p>שלום וברכה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">02:50</span>
                </div>
                <div class="content">
                    <p>נעים מאוד לארח אותך אצלי באולפן, כיף גדול, כבוד גדול.</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">02:54</span>
                </div>
                <div class="content">
                    <p>בתור מי ששומע את התוכניות הרבה אני שמח גם להשתתף בעצמי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">02:58</span>
                </div>
                <div class="content">
                    <p>הכיף הוא כולו שלי. אז בואו נציג אותך למאזיננו. אורחנו הפעם דוקטור אברהם טננבוים, שופט בדימוס בבית המשפט השלום בירושלים, ובמקביל מרצה וחוקר באקדמיה בנושאי משפט ואחרים. תחומי התמחותו כוללים דיני תעבורה, ענישה פלילית ודיני אינטרנט וטכנולוגיה. דוקטור טננבוים כתב שני ספרים, הראשון "על שופטים וגלגלים" מעולמו של שופט תעבורה, והשני "על שוטרים וגנבים" סוגיות בקרימינולוגיה. אז כאמור כיף גדול לארח אותך. אני תמיד כשאני מפרסם למאזינים שיש לי אורח שיבוא לאולפן אני מבקש מהם שאלות. אני תמיד מקבל שאלות, אבל הפעם ההתנפלות של המאזינים והרצון לשאול שאלות קפצה בכמה סקאלות מהרגיל. אז זה מרתק. אני אתחיל בזה שאני אקח אותך ממש ממש לרמת הבסיס של ההתחלה של הדיון. הרעיון הבסיסי של עונש בתגובה לפשע הוא רעיון עתיק מאוד. ונאמר שזה לא שרק אצל בני האדם קיים הרעיון של ענישה, גם בטבע אצל בעלי חיים אנחנו רואים את זה, נכון?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">04:02</span>
                </div>
                <div class="content">
                    <p>נכון. יש בעלי חיים שיש להם היררכיות בקבוצות כמו קופים או בעלי חיים יותר חברתיים, זאבים - כל אלה ברגע שזה פרט לא מתנהג בהתאם למקומו הוא מיד מקבל נשיכה או מכה מהשליטים שיבהירו לו את מקומו, ועובדה שזה עובד.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">04:25</span>
                </div>
                <div class="content">
                    <p>זה עובד להם.</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">04:26</span>
                </div>
                <div class="content">
                    <p>כן, זה עובד להם. וכנראה אנחנו ירשנו את זה, זו היכולת להיות. עכשיו, הבעיה היא שבגלל שהענישה היא כל כך בסיסית, הפרספקטיבה או המסגרת בה אתה חוקר את הענישה כבר מכתיבה לך הרבה פעמים מה תהיה התוצאה שלך.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">04:47</span>
                </div>
                <div class="content">
                    <p>למה אתה מתכוון?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">04:48</span>
                </div>
                <div class="content">
                    <p>אני אסביר. כשאתה רוצה לשאול את הענישה יש לך פרספקטיבה אחת של רדיפת צדק. האנשים האלה רוצים לדעת מה צודק, האם הענישה צודקת. ומה אתה עושה בדרך כלל? אתה יושב ושואל האם מוצדק להעניש, איזה עונש הוא צודק. בדרך כלל הפילוסופים שמתעסקים עם זה מתעסקים הרבה באחידות ענישה, כי זה קל לדעת: על אותו פשע צריכה לקבל את אותו עונש. אבל אם אני שואל את השאלה לא מה צודק אלא מה יעיל, אם אני בא ושואל מה יפחית את הפשע? איזה ענישה תפחית את הפשע?</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">05:25</span>
                </div>
                <div class="content">
                    <p>זאת אומרת כשאתה שואל את השאלה הזאת בעצם אתה גם, אם אני מבין נכון מה שאתה אומר, אתה מכוון בכלל מה המטרה של הענישה הזאת. מי שחוקר את הכיוון של שאלת הצדק מניח כהנחת יסוד אולי שהמטרה היא לעשות צדק בענישה. ומי שחוקר את זה מהזווית של היעילות אומר זה בעצם אולי להרחיק את הפושע מהחברה או להפחית את הפשיעה?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">05:51</span>
                </div>
                <div class="content">
                    <p>המטרה היא למנוע פשיעה, המטרה היא שלא תהיה לנו פשיעה. אבל שתי המטרות האלה הן תמיד בקונפליקט. אני אתן דוגמה פשוטה: תפסת שני גנבים. באים כל המומחים ואומרים לך: אחד מהם זה חד פעמי, אם אתה מכניס אותו עכשיו לבית סוהר הרסת את חייו, הוא הופך לעבריין בטוח. אם אתה לא מכניס אותו לבית סוהר - גמרנו, הוא אזרח שומר חוק. והשני אומרים לך: הוא יהיה עבריין בכל מקרה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">06:23</span>
                </div>
                <div class="content">
                    <p>זאת אומרת גם אם תעניש וגם אם לא, זה לא משנה.</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">06:26</span>
                </div>
                <div class="content">
                    <p>לא משנה. עכשיו, אם אתה מדבר על צדק, אתה אומר "עתיד לא רלוונטי, אתם שניכם עשיתם אותו דבר, אתם צריכים לקבל את אותו עונש". אם אתה מדבר על יעילות אתה אומר "מה פתאום? העונש צריך להיות שונה מאחד לשני". ואז אוטומטית קיבלת השלכות מאוד רחבות למדיניות. עכשיו, שתי המסגרות האלה הן לא היחידות, כי בנוסף לאלה יש עוד שתי מסגרות לענישה. אחת המסגרות זו המסגרת הסוציולוגית. אני אתן דוגמה לסוציולוג אחד, אתן לכם את זה בקצרה: הסוציולוגים למשל, הסוציולוג אמיל דורקהיים. ולאמיל דורקהיים גם יש הסבר מעניין משלו, שאפשר להתווכח עליו אבל הוא מאוד מעניין. הוא אומר: אנחנו מענישים לא בשביל העבריינים, לא, וגם לא להרתיע. אנחנו מענישים בשביל הרוב שלא עובר עבירות, ולא בשביל להרתיע אותו אלא כדי לחזק אצלו את מה שהוא קורא לו המוסר המקומי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">07:44</span>
                </div>
                <div class="content">
                    <p>זאת אומרת הענישה, אומר דורקהיים, זה לא בשביל הפושע אלא בשביל האוכלוסייה מעבר?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">07:51</span>
                </div>
                <div class="content">
                    <p>האוכלוסייה ומעבר. ולא שתפחיד אותה, אלא לתת להם: "אתם רואים אותו? הוא עבריין. אני לא עבריין, אני אזרח טוב".</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">08:03</span>
                </div>
                <div class="content">
                    <p>זאת אומרת ליצור איזשהו שחור לעומת לבן, ליצור את היחסות הזאת?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">08:07</span>
                </div>
                <div class="content">
                    <p>בדיוק. וסנטימנט אצלך שיתחזק אצל האזרח שומר חוק: "אני שומר חוק והוא עבריין. אל תדברו איתי בכלל על עבירות כי אני לא מוכן לשמוע את זה". דוגמה מהחיים שהצחיקה אותי תמיד, הרי אני ישבתי בבית משפט הרבה שנים והיו פעמים שאנשי שב"ס היו מביאים אסירים. עכשיו, אתה מביא אסיר כבול אבל אתה מושיב אותו על הספסל. ולפעמים ליד הספסל הזה לא היה מקום, היו יושבים אנשים מן היישוב. והייתי רואה תופעה מעניינת: היה מישהו יושב על ספסל, אתה רואה שהוא תופס חצי ספסל. פתאום באים ומושיבים לידו אסיר עם כבלים, אתה רואה שהוא תופס הרבה פחות מקום על הספסל ומנסה איכשהו להתחמק, אפילו תת-הכרתית.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">08:51</span>
                </div>
                <div class="content">
                    <p>זאת אומרת "תפרידו אותי מהדבר".</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">08:52</span>
                </div>
                <div class="content">
                    <p>תפריד, כן: "אני לא הוא. זה שאני יושב לידו זה מקרי לחלוטין, אבל אל תחשוב לרגע שאנחנו קשורים אחד לשני כי אנחנו לא. הוא עבריין כנראה כי הוא יושב כך, ואני אזרח שומר חוק". אז אומר דורקהיים: זה הסיבה שאתה מעניש, כדי לחזק את הסנטימנט הקולקטיבי של האנשים, בשביל לחזק להם את התחושה שצריך לשמור על החוק.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">09:09</span>
                </div>
                <div class="content">
                    <p>אתם יודעים מה החלק הכי כיף לראיין אנשים לפודקאסטים שלנו? הקפה שלפני. ברצינות. לפני ההקלטות אני בדרך כלל יושב עם האורחים שלי על כוס קפה מחוץ לאולפן, ומכיוון שכמעט תמיד מדובר באנשים מבריקים ואינטליגנטים, השיחות הכלליות שלפני הראיון הן מרתקות באופן יוצא דופן. בחיי, אני צריך לעשות פודקאסט כזה, אנשים יושבים מחוץ לאולפן ומדברים. זה יהיה לייט. אפוק הוא בדיוק סוג כזה של חוויית תוכן, מגזין חודשי מלא בכתבות מרתקות ומעוררות מחשבה על מגוון רחב מאוד של נושאים, מגיאופוליטיקה דרך פילוסופיה, פסיכולוגיה, מדע, חברה, היסטוריה ותרבות. כשאני מדפדף במגזין אפוק אני לפעמים חושב שמישהו לקח את עושים היסטוריה והפך אותה למגזין. היכנסו ל-getmag.co.il, GETMAG.CO.IL, השתמשו בקוד הקופון עושים - OSIM - כדי לרכוש מינוי למגזין ותזכו בספר דיגיטלי מתנה ישירות אליכם למייל. מגזין אפוק - מרחיב דעת, מעורר מחשבה. getmag.co.il.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">10:24</span>
                </div>
                <div class="content">
                    <p>אז דיברנו על שלוש סיבות אפשריות או שלוש גישות אפשריות: שזה ענישה בשביל צדק, ענישה בשביל יעילות - מניעת הפשע, ואחת בשביל ליצור איזושהי מין לכידות חברתית, אולי אפשר לומר, דורקהיים מדבר על זה. אבל יש עוד גישות כמוהו.</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">10:42</span>
                </div>
                <div class="content">
                    <p>הסוציולוגים למשל טוענים שהתפקיד של הענישה זה לא כמו השניים הראשונים. המסגרת היא סוציולוגית חברתית שלא קשורה ישירות בכלל לא למטרות צדק ולא ליעילות, מכל מיני סיבות אחרות.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">10:57</span>
                </div>
                <div class="content">
                    <p>אז מה הגישה הרביעית אומרת?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">11:00</span>
                </div>
                <div class="content">
                    <p>הגישה הרביעית היא הגישה של הרדיקלים. הרי הראשונים חיפשו, אמרו "למה הענישה צודקת". הרדיקלים אומרים "הענישה לא צודקת". ועכשיו בוא נסביר למה היא לא צודקת, כי יש להם בדרך כלל אידיאולוגיה כלשהי והענישה רק מסבירה את האידיאולוגיה שלהם. אם ניקח את המרקסיסטים למיניהם, המרקסיסטים למיניהם טוענים שהענישה היא אחד הכלים שבהם המעמד השולט מחזק את כוחו מול הפרולטריון.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">11:30</span>
                </div>
                <div class="content">
                    <p>זאת אומרת אנחנו מענישים בעצם בשביל לתת יותר כוח לשלטונות? צורה של דיכוי כזה?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">11:37</span>
                </div>
                <div class="content">
                    <p>ואם נותנים דוגמה מהחיים: תראה בבתי הסוהר למשל, מישהו חקר אידיאולוגיה של עבודה. אומרים "רוצים לתת לאסירים מקצוע", אבל אף אחד לא נותן להם להיות מנהל קרנות גידור. אם אתה תראה איזה מקצועות בוחרים לאסירים, אז מחפשים להם בדרך כלל עבודות כפיים ובשכר נמוך. אז זה לא יעבוד, אבל מראש זה אידיאולוגיה של החברה הקפיטליסטית - להפוך אותם לחלק מהפרולטריון. למה לא מלמדים אותם להיות משפטנים? שאגב, חלק מהם יכלו להצליח בזה לא רע.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">12:13</span>
                </div>
                <div class="content">
                    <p>ויש מעטים שמשקיעים את הזמן בבית הסוהר ונעשים עורכי דין וכאלה...</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">12:18</span>
                </div>
                <div class="content">
                    <p>אבל זה נדיר, זה לא החברה עושה את זה. ועוד אומר על התנאים: התנאים בכלא חייבים להיות גרועים, אומרים המרקסיסטים. למה התנאים בכלא חייבים להיות גרועים? כי אם התנאים היו טובים, אז לפועלים לא היה כדאי לעבוד. למה לעבוד אם בכלא יש כאלה תנאים? חופשה! אתה שומע פעם אחר פעם אנשים צועקים "בכלא יש להם תנאים טובים מדי". אז הוא אומר: בשביל לשקם מישהו באמת אתה צריך לתת לו תנאים טובים, אבל התנאים צריכים להיות יותר גרועים מהכי עניים בחברה. וכיוון שאתה לא יכול לעשות את זה, אז אתה לא יכול לשקם אותו באמת.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">12:50</span>
                </div>
                <div class="content">
                    <p>אז פה השאלה באמת, האמת היא שזה מתחבר בעצם לשאלה הראשונה שאני אתן לך ממאזינים שלנו: טל ורד שואלת "מה המטרה של מערכת הצדק בישראל, ענישה או שיקום?" והנה הוספנו עכשיו עוד שתי מטרות אפשריות. ואיתן מסורי שואל "למה בעצם אנחנו מענישים, כלומר מה מרכיב ההרתעה ומה מרכיב הנקמה בענישה הזו?"</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">13:15</span>
                </div>
                <div class="content">
                    <p>מדינת ישראל הגדירה בצורה מאוד מוגדרת בתיקון לחוק שנקרא תיקון 113 לחוק העונשין, שהוא מצוי במחלוקת תמידית, ואמרה שהעיקרון בענישה הוא גמול. קבעה. ולכן כל שופט כשהוא צריך לדון, הוא צריך דבר ראשון להסתכל על העבירה ולראות מסגרת עונש, הוא צריך לתחום מה שנקרא את הענישה. והמתחם הזה - מתחם ענישה, נאמר על עבירה מסוימת הוא צריך לקבוע: עבירה מהסוג הזה העונש הוא בין שנה לשנתיים. אחרי שהוא קבע את המתחם, משיקולי שיקום הוא יכול אפילו לצאת ממנו לקולה, משיקולי הרתעה הוא יכול קצת להחמיר אבל עדיין בתוך המתחם. זה המסגרת שבתוכה שופטים פועלים כיום. ויש על זה הרבה ויכוח, כי יש הרבה אנשים שטוענים שהגמול הוא לא הסולם המתאים, שהיה עדיף השיטה הקודמת שהייתה איזה איזון בין המטרות. אבל זה מה שקיים היום.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">14:21</span>
                </div>
                <div class="content">
                    <p>זה מה שקיים. אוקיי. אז עכשיו אנחנו בעצם מדברים על העונשים עצמם. בתרבויות שונות לאורך השנים היו סוגים שונים ומגוונים מאוד של עונשים. בדרך כלל עונשים פיזיים בהתחלה - עונשים של נגיד כריתת איברים או הצלפות. זה היה מאוד מקובל.</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">14:41</span>
                </div>
                <div class="content">
                    <p>מאוד מקובל.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">14:43</span>
                </div>
                <div class="content">
                    <p>בחברה המערבית היום אנחנו נוטים להתייחס לעונשים כאלה כ"אוי לא, לא עושים דברים כאלה, זה מגעיל". אבל אני בכובע שלי, אולי כמהנדס - אם אני רוצה לפתור את הבעיה, להוריד למישהו יד זה מהיר יותר, זול יותר, פשוט יותר כנראה מלהכניס אותו לכלא ולשמור עליו במשך 30 שנה.</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">15:04</span>
                </div>
                <div class="content">
                    <p>תראה, ברוב החברות הראשוניות היה כלל ענישתי מאוד ברור. עד כדי כך ה"עין תחת עין" מופיע במקרא ומופיע אצל חוקי חמורבי, עד כדי כך שאנשים חשבו שאולי השפיעו אחד על השני. אבל זו דוגמה לענישה שהסיבה שהיא קיימת היא כי היא ברורה חד-משמעית. תחשוב על חברה ראשונית: אין בדיוק מלך, אין כוח טוב, אין דברים - העונש הכי פשוט: מה שעשית, יעשו לך. לכן ברוב החברות הראשוניות אתה רואה את הדוגמה הזאת: עין תחת עין, שן תחת שן. הרגת - תוצא להורג. הכית מישהו - יכו אותך וכן הלאה. ככל שהחברה מתפתחת ומתקדמת, אז אתה רואה מעבר מסוג העונש הזה לסוג ענישה אחר לגמרי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">15:52</span>
                </div>
                <div class="content">
                    <p>למה זה קורה לדעתך?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">15:53</span>
                </div>
                <div class="content">
                    <p>מה קורה אם עיוור מוציא למישהו עין? מה תעשה לו? הבנתי, יש מקרי קצה... הרבה מקרים: מה קורה עם ילד צעיר פוגע במבוגר, מבוגר פוגע... אתה לא תמיד יכול לעשות את זה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">16:04</span>
                </div>
                <div class="content">
                    <p>זה נקודה טובה.</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">16:05</span>
                </div>
                <div class="content">
                    <p>נכון. אם יש לך שני אנשים שווים בכוח שלהם, בכסף שלהם, בהכל, במעמד שלהם - אתה אומר "ככה". אבל בדרך כלל זה לא שווה, זה מאוד קשה. זה אידיאל שלא מתקיים במציאות. ולכן הענישה השתנתה מאוד ממקום למקום, מחברה לחברה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">16:20</span>
                </div>
                <div class="content">
                    <p>בוא נדבר על עלייתו של בית הכלא. מתי זה קרה?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">16:24</span>
                </div>
                <div class="content">
                    <p>בית הסוהר, בניגוד למה שמקובל לחשוב, זה כלי חדש מאוד בחברה האנושית. לא יותר מהייתי אומר היום 200-300 שנה. לא ידענו על ענישה מסודרת כזו בתקופות קודמות. אני אסביר למה זה עלה לגדולה. קודם כל זה עלה לגדולה משלוש סיבות, וזה עלה לגדולה על חשבון עונשים הרבה יותר פשוטים. כמו שאמרת, הרבה יותר פשוט להוריד למישהו יד משלהכניס אותו לבית סוהר ל-10 שנים, כי אתה צריך גם להאכיל אותו, ולהשקות אותו, ולטפל בו, ולשמור עליו וכן הלאה וכן הלאה. מה שקרה הוא ששלוש סיבות מקובל שהעלו לגדולה את בית הסוהר. הסיבה הראשונה הייתה תיאוריה שהמייסד שלה אחד בשם נורברט אליאס, מדבר על "תהליך התירבות". אומר אליאס: מה שקרה הוא שאנחנו כבני אדם, יש לנו תהליך שאנחנו מנסים להתחמק מתהליכים טבעיים כמה שיותר, וכל מה שקשור לתהליכים שקורים בטבע יום-יום, אנחנו מנסים לעדן אותם כמידת האפשר. ואם אנחנו לא יכולים לעדן אותם - אנחנו מרחיקים אותם מעינינו, אנחנו לא רוצים לראות אותם. תסתכל על ספורט. ספורט היה קיים בימי הגלדיאטורים, אבל הרגת אותו בסוף ואחד מהצדדים נהרג וזה היה נחשב למקובל להפליא. ככל שהחברה התפתחה זה לא מקובל, והיום כל ספורט שיכול להיות איזשהו נזק לצדדים - יש רעש והמולה. אפילו באיגרוף יש לך כפפות ומגינים על הראש כי אתה לא מוכן שייפגע. אומר אליאס: אתה רואה את זה בכל התחום. והוא גם הראה, דרך אגב אליאס, שהתחילו להפסיק את עונש המלקות. היו עונשים - נתנו מלקות בבית ספר, בצי, בבית סוהר - הרבצת. ולאט לאט זה נפסק בכל המקומות האלה בבת אחת. כל העונש הזה של איברים עלה, ירד מן העולם. אף אחד לא מוכן, כמו שאתה אומר, שיחתכו את היד. גם אם יוכיחו לך כמהנדס שלחתוך יד לבן אדם מפסיק גניבה, אתה לא מסכים. כל ישראלי מצוי, אני חושב, יגיד "מה פתאום, לא בא בחשבון. לא בלי ידיים, לא מורידים ידיים, לא מורידים רגליים, לא מעוורים אדם".</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">18:52</span>
                </div>
                <div class="content">
                    <p>זה מזכיר לי נורא את... בצבא היה לי פעם אחת, אני זוכר בסוף הטירונות, יש איזה טקס או היה משהו כזה, ונותנים לך לרובה כידון - ביונטה. את הסכין שאתה תוקע בקצה הרובה. פתאום אתה מקבל את הביונטה הזאתי ואתה אומר "רגע, מה, אני אשכרה הייתי אמור עכשיו לדקור פיזית את האויב שלי? לא לירות בו ממאה מטר?". זה נראה כל כך ברברי. אבל ככה היו נלחמים בעבר.</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">19:18</span>
                </div>
                <div class="content">
                    <p>לא רק נלחמים. כל בית, איך היו שוחטים? ארנבות, כל הבעלי חיים, איך היית עושה אותם.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">19:26</span>
                </div>
                <div class="content">
                    <p>כן, היה פעם אני חושב איזה פרק ב"הישרדות" בטלוויזיה שכולם היו נורא מזועזעים ממישהו ששחט תרנגולת.</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">19:35</span>
                </div>
                <div class="content">
                    <p>כשאתה קונה את זה בסופר זה בסדר. ובאותו דבר הוא אומר על עונש המוות. עונש המוות בזמנו היה הצגה: היית מביא את האיש למרכז העיר, היו באים לראות, היו הולכים ברגל ימים לראות את הטקס. לאט לאט האנשים התחילו להתרגז. אז הוא אומר: מה קרה לכל הדברים האלה? אתה דוחה אותם הצידה לשולי החברה. בית מטבחיים זה לא במרכז העיר, זה בקצה העיר, אף אחד לא רוצה לראות את זה. וכנ"ל עונש מוות. אז היום עונש מוות זה בסתר, והעונש מוות היום המקובל ביותר הוא זריקה. למה זריקה? כי כולם מכירים זריקה: אתה הולך לרופא, נותן לך זריקה. גם פה אתה מקבל זריקה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">20:09</span>
                </div>
                <div class="content">
                    <p>זה נראה מתורבת.</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">20:11</span>
                </div>
                <div class="content">
                    <p>לא מורידים לך את הראש עם גיליוטינה, ולא יורים בך, ולא עושים משהו שגורם לדם. אמרת סיבה ראשונה לעלייתו של בית הסוהר: תהליך התירבות. ובית סוהר זה עונש מצוין: קודם כל הם שם, הם סגורים. שנית, אתה לא פוגע בו פיזית, הוא יכול לצאת. זה לא סופני וגם אין נזק שנראה לעין. אגב, יש הרבה נזקים פסיכולוגיים לבית סוהר. יכול להיות שיש אנשים שהיו מעדיפים לקבל מכות מאשר לשבת בבית סוהר, כי זה זמן רב, אבל זה לא מקובל. סיבה שנייה לעלייתו של בית הסוהר: סוציולוג צרפתי בשם מישל פוקו, שראה את כל העניין בצורה שונה קצת. הוא אמר: בעבר השלטון היה צריך למשמע את האיש, והדרך הטובה ביותר הייתה באמצעות עונש פיזי שכולם רואים. היום יש דרכים הרבה יותר מתוחכמות לעשות את זה - על ידי כך שאנחנו ממשמעים את האנשים החל מגיל צעיר. אם תחשוב רגע, כלא זה מוסד די דומה לשני מוסדות שכולנו מכירים אותם: בית ספר - אתה צוחק, אבל תחשוב: כולם צריכים לשבת בנימוס, לעשות מה שאומר לך המורה, ויש סמכות ויש לה כוח להעניש. ואחרי הבית ספר - הצבא: מקום שבו אתה רץ כשאומרים לך לרוץ, אתה קם כשאומרים לך לקום, אתה לובש בדיוק אותם בגדים, אומרים לך מתי לאכול, מתי לישון ומה לעשות. אז אומר פוקו: הרעיון של בית סוהר הוא המכשיר האולטימטיבי למשמע את האנשים, וזה משתלב טוב עם המערכת - מהגן, ואם לא הצלחנו בגן ובבית ספר ובצבא, אז תגיע לבית הסוהר ושם נמשיך עם אותה שיטה. והסיבה השלישית היא פשוט טכנית: אי אפשר היה להחזיק בית סוהר בעבר כענישה. היו אנשים שהיו בבית סוהר - יוסף ישב בבית סוהר, באנגליה מי שלא שילם חוב היו מכניסים אותו לבית סוהר עד שישלם - אבל כענישה, אתה צריך לדון אותו, אתה צריך לקבוע 10 שנות מאסר, אתה צריך מישהו שיודע קרוא וכתוב. בימי האשורים לא היו לך מספיק ניירות ועטים, לא הייתה לך מערכת שיכלה לשמור עליו 10 שנים ולדאוג לאוכל. טכנית זה היה בלתי אפשרי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">23:02</span>
                </div>
                <div class="content">
                    <p>המערכות לא היו מספיק מפותחות כמערכות.</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">23:04</span>
                </div>
                <div class="content">
                    <p>נכון. שלוש הסיבות האלה גרמו לכך שבית הסוהר הפך להיות אמצעי הענישה הכי מקובל בעולם. אבל מה שקרה הוא שבדיוק אותם שלושה גורמים שפעלו לעליית בית הסוהר, הגיעו למצב שבו הם פועלים להורדת בית הסוהר.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">23:25</span>
                </div>
                <div class="content">
                    <p>איך זה קורה?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">23:27</span>
                </div>
                <div class="content">
                    <p>נורברט אליאס דיבר על הסבל, אבל היום כולם מודעים לסבל של בית סוהר. שים לב, כל האנשים שמתנגדים לבית סוהר, מה התגובה הראשונה? "מה זה, כלוב? מה אנחנו, חיות?". התפיסה הזאת שזה לא ראוי, הגענו לרמה כזאת שבית הכלא נחשב ליותר מדי ברברי. למה בית כלא? למה אין לך משהו אחר? והנקודה של פוקו: אם אני רוצה למשמע מישהו, אז אני לא צריך להכניס אותו לבית סוהר. יש לי היום אמצעים הרבה יותר טובים לשלוט עליו: יש מצלמות, יש אזיקים אלקטרוניים, יש טלפון. אני יכול לשלוט עליו ולמשמע אותו בלי השימוש באמצעי הקיצוני הזה. והנקודה השלישית - טכנית: היום אפשר לעשות מה שהיה אי אפשר לעשות פעם. פעם אם היית מוציא מהכלא, הוא היה בורח. היום אפשר להשתיל שבב. ואני בטוח שיהיה פרק זמן שבו ישתילו לאסירים שבבים בהסכמתם, כי הם יעדיפו את זה על פני דבר אחר.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">25:12</span>
                </div>
                <div class="content">
                    <p>אני אופתע אם זה לא קורה כבר עכשיו בכל מיני מקומות קיצוניים. לכלבים שמים שבבים, אז פיזית אני מניח שהתהליך הוא לגמרי טריוויאלי.</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">25:22</span>
                </div>
                <div class="content">
                    <p>לכל אחד מאיתנו יש שבב שהולך איתו כל היום וישן איתו - בטלפון. אם הטלפון שלך צריך להיות צמוד אליך, כבר אתה יודע כל דבר שהוא עושה. וזה לא היה קיים בעבר. שלושת הדברים האלה, בדיוק מאותן סיבות שבית הסוהר עלה, מאותן סיבות הוא גם נופל. סביר להניח שהוא ייפול עוד יותר בעתיד. זה רק שאלה של זמן, אין חילוקי דעות על כך בין המומחים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">25:51</span>
                </div>
                <div class="content">
                    <p>זו אמירה מאוד מפתיעה. אתה אומר שהמגמה ברורה ונראית בלתי נמנעת שבתי הכלא הולכים להיות דבר של העבר?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">26:04</span>
                </div>
                <div class="content">
                    <p>אחוז מסוים יצטרך להיות שמור כי הוא מסוכן, אבל כגישה זה עומד להיעלם. אנשים שילמדו על המאה ה-20 וה-21 יסתכלו עלינו אולי כמו שאנחנו מסתכלים על אלה שכרתו ידיים ורגליים. אבל תחשוב על הדבר הפשוט הרבה יותר: זה עונש נורא יקר. כלכלית, אסיר בבית סוהר היום במדינת ישראל זה משהו כמו 15,000 שקל לחודש לפחות.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">26:50</span>
                </div>
                <div class="content">
                    <p>15,000 שקל לחודש עלות של אסיר? מדהים.</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">26:55</span>
                </div>
                <div class="content">
                    <p>יכול להיות גם יותר. האסיר שנכנס לבית סוהר, המשפחה שלו מקבלת ביטוח לאומי כי הוא לא יכול לעבוד. אנחנו כחברה משלמים מחיר פיזי יקר מאוד. עכשיו, אני מכיר הרבה אנשים, חלקם עבריינים, שאם היו נותנים להם 15,000 שקל נטו לחודש, היו אזרחים למופת. למה אני צריך לשלם אותו? לא מספיק שהוא גרם נזק לחברה, אז עכשיו אני עוד אשלם על זה?</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">27:33</span>
                </div>
                <div class="content">
                    <p>תסכית רדיו היא אומנות שכמעט ופסה מהעולם. היו זמנים משנות ה-40 של המאה הקודמת ועד שלהי שנות ה-70 שתסכיתים שלטו ברמה. "מלחמת העולמות" של אורסון וולס היא דוגמה מעולה לתסכית שאי אפשר לשכוח. הפודקאסטים, מדיה חדשה וחלוצית, משנים את חוקי המשחק ואיתיאל דינר, איש רדיו יוצא גלי צה"ל, רוצה להחזיר את התסכיתים לחיים. בשבועות האחרונים איתיאל יצא בקמפיין מימון המונים לתוכנית תסכיתים חדשה בשם "מעבר". תוכנית שבכל פרק תביא סיפור מתח, מדע בדיוני או מסתורין, עם שחקנים מעולים וטכנולוגיית אודיו פורצת דרך שיביאו את הסיפורים האלה באיכות שכמותה לא נראתה בישראל מעולם. רוצים לסייע לאיתיאל? תרמו לקמפיין מימון ההמונים שלו ועזרו לו להפוך את החלום למציאות. הקליקו על הבאנר המופיע לכם עכשיו על המסך באפליקציית עושים היסטוריה או באתר הבית שלנו osimhistoria.com, או חפשו "מעבר תסכית הדור הבא" בגוגל.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">28:48</span>
                </div>
                <div class="content">
                    <p>גיא דוידי שואל "מה האלטרנטיבות לכליאה שנוסו בעולם ומה היו תוצאותיהן?". למשל עבודות שירות - זה אפקטיבי?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">29:05</span>
                </div>
                <div class="content">
                    <p>עבודות שירות בדרך כלל אפקטיביות. יש הסכמה שיש אחוז מסוים של עבריינים שרצוי שיהיו סגורים בכלא, אולי לנצח: למשל רוצחים, אנסים סדרתיים, ראשי ארגוני פשע. אלה אנשים שאתה לא יכול לתת להם תחליפים כי פשוט הנזק שהם גורמים הוא הרבה יותר גדול. אבל מדובר אולי ב-5% או 10% מכלל אלה שיושבים בבית הסוהר. היינו יכולים להפחית את כמות האסירים לחמישית אם היו אלטרנטיבות. עבודות שירות זה דוגמה טובה למשל למישהו שגרם לתאונה קטלנית: הוא לא בסדר, מגיע לו עונש, אבל זה אדם נורמטיבי בדרך כלל. עבודות שירות הן עונש סביר כי הוא תורם לחברה - בבית חולים למשל. הבעיה הטכנית היא שאם אנשים תשעה חודשים לא יכולים לעבוד וצריכים להתפרנס, זה קצת קשה להם. יש אנשים שאמרו שהם מעדיפים מאסר כי מישהו דואג להם לאוכל.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">31:42</span>
                </div>
                <div class="content">
                    <p>מה לגבי קנסות כספיים?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">31:43</span>
                </div>
                <div class="content">
                    <p>קנסות כספיים הם עונש לא שוויוני: קנס לעשיר זה לא כמו קנס לעני. בסקנדינביה מקובל "קנס יומי" לפי כמה שאתה מרוויח. אבל זה יוצר עיוותים: למשל מישהו מנוקיה נסע במהירות מופרזת וביקשו ממנו לשלם 3 מיליון דולר. ניסו את זה באנגליה והפסיקו, כי דווקא העניים והחלשים לא ידעו איך להסתדר עם המערכת. והרבה אנשים פשוט לא משלמים, ואז לגבות את הקנס עולה יותר מהקנס עצמו.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">34:14</span>
                </div>
                <div class="content">
                    <p>מה לגבי הגליה למקום אחר?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">34:18</span>
                </div>
                <div class="content">
                    <p>בישראל זה קצת קשה - לאן תגלה אותו? המדינה קטנה. בצרפת קוראים לזה "מאסר במקום המגורים שלך". כשיטה זו שיטה טובה, אבל היא צריכה קצת יותר התקדמות בטכנולוגיה - למשל אזיקים אלקטרוניים של GPS.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">35:05</span>
                </div>
                <div class="content">
                    <p>אם נהגתי בשכרות והגלו אותי, האם זה באמת גורם להפחתה בנהיגה בשכרות?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">35:12</span>
                </div>
                <div class="content">
                    <p>השאלה היא כללית האם הענישה גורמת להפחתה בפשע. דרכת פה על מוקש גדול. כדרכי ענישה, אין הבדל בין הדרך הזאת לאחרת. אמיר נחמני שואל: האם נכון לכלוא אנשים שנוטים לאלימות גם לפני שביצעו פשע - כמו בסרט "דוח מיוחד"?</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">36:56</span>
                </div>
                <div class="content">
                    <p>בסרט המטרה היא למנוע.</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">36:58</span>
                </div>
                <div class="content">
                    <p>זה בעייתי כי כל הרעיון הוא שאדם מקבל עונש על דבר רע שעשה. אולי טיפול, אבל אי אפשר אפילו לחשוב על ענישה בכפייה כזו. כשאנחנו מדברים על ענישה כהרתעה, יש בעיה מוסרית כי אז אתה מעניש אדם לא רק על מה שעשה אלא על מה שמישהו אחר אולי יעשה בעתיד. עמנואל קאנט טען שהרתעה היא לא מוסרית. אבל דה פקטו השופטים משתמשים בענישה כהרתעה, למרות שהמרכיבים של הענישה - הרתעה, גמול ושיקום - סותרים אחד את השני.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">38:53</span>
                </div>
                <div class="content">
                    <p>האם ענישה בעבירות תעבורה באמת אפקטיבית?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">38:58</span>
                </div>
                <div class="content">
                    <p>תפסו אותך בצדק? מודה? יפה. עבריין רציונלי מחשב טוב ורע. תסתכל על פקחי העירייה כשמישהו שובת - כולם חונים בכל מקום. המרכיב הכי חשוב הוא ודאות הענישה - הסיכוי שיתפסו אותך. אם אתה חושב שיתפסו אותך, חומרת העונש משפיעה. אם אתה חושב שלא יתפסו אותך, זה לא משנה. לכן חשוב להגביר את הוודאות של התפיסה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">41:44</span>
                </div>
                <div class="content">
                    <p>יהב ארז שאלה אותי לגבי הקונספט של "צדק מאחה". מה זה בעצם?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">42:08</span>
                </div>
                <div class="content">
                    <p>צדק מאחה הוא צדק משקם. נאשם ונפגע מנסים לחשוב יחד על פתרון. בארץ ניסו את זה בעיקר לנוער. למשל: נערים שפרצו לקיוסק וגנבו, במקום הליך פלילי הנערים עוזרים לבעל הקיוסק, מנקים ושוטפים. זה לא מתאים לעבירות חמורות כמו רצח. זה קיים בארץ חלקית כמה שנקרא "הסדר מותנה". הבעיה היא שזה דורש שינוי של כל המערכת וזה איטי. לטווח הארוך, בית סוהר הוא הרע במיעוטו כיום.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">45:18</span>
                </div>
                <div class="content">
                    <p>האם אתה מצטער על איזו החלטה שקיבלת?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">45:24</span>
                </div>
                <div class="content">
                    <p>אני מנסה לא לחשוב על זה יותר מדי. נתתי בסביבות 80 אלף פסקי דין. אני מניח שחלק מהאנשים רימו אותי. ראיתי במו עיני אנשים שהגיע להם עונש ולא יכולתי לתת להם אותו בגלל החוק. למשל: תאונת פגע וברח, הנאשם והאח שלו היו מאוד דומים ולא יכלו לזהות מי מהם נהג. הסבא שהיה רשום כבעל האוטו נפטר, והמערכת לא יכלה להפליל אף אחד מהאחים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">48:04</span>
                </div>
                <div class="content">
                    <p>מה דעתך לגבי הקשר של בחירת עורך דין לניצחון במשפט?</p>
                </div>
            </article>
            
            <article class="paragraph speaker-ד"ר אברהם טננבוים type-content">
                <div class="paragraph-meta">
                    <span class="speaker-name">ד"ר אברהם טננבוים</span>
                    <span class="timestamp">48:11</span>
                </div>
                <div class="content">
                    <p>ברוב המקרים עורך הדין לא באמת משנה, אלא אם הוא טוען טענות שהנאשם לא ידע לטעון או עוזר להגיע להסדר טיעון. לפעמים עורכי הדין המפורסמים הם לאו דווקא הכי טובים. ופעם אחרונה: בתי משפט ובתי חולים - אם אתה לא עובד שם, תתרחק משם.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">50:00</span>
                </div>
                <div class="content">
                    <p>תודה רבה.</p>
                </div>
            </article>
            
            <article class="paragraph speaker-Simpson type-content">
                <div class="paragraph-meta">
                    <span class="speaker-name">Simpson</span>
                    <span class="timestamp">50:12</span>
                </div>
                <div class="content">
                    <p>In this house we obey the laws of thermodynamics!</p>
                </div>
            </article>
            
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>