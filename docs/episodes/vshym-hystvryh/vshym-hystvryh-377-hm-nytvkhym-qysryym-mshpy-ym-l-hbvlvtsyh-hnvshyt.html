<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>[עושים היסטוריה] 377: האם ניתוחים קיסריים משפיעים על האבולוציה האנושית? - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>[עושים היסטוריה] 377: האם ניתוחים קיסריים משפיעים על האבולוציה האנושית?</h1>
        <div class="meta-row">
            <span class="meta-date">פורסם ב: 6 ביולי 2022</span>
            <a href="../../podcasts/vshym-hystvryh.html" class="meta-feed">עושים היסטוריה</a>
        </div>
    </div>

    <div class="player-container">
        <audio id="audio-player" controls>
            <source src="https://api.spreaker.com/download/episode/50478787/ep377_caesarean_birth.mp3" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל 'מין רגע, אבל אם הוא עשה ככה...' תקשיבו לזה. יש עשרה חדרים, בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. כך זה נמשך עד שכל אחד מהשובבים התעורר ועשה את מה שעשה. אנחנו לא יודעים באיזה סדר הם התעוררו, אנחנו לא יודעים איזה דלת כל אחד מהם פירק. השאלה היא, בסוף הלילה הזה, מה המספר המקסימלי של דלתות שיכולות להיות במחסן? אם בשלב הזה עצרתם רגע, או עשיתם פאוז, או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר או לעצום עיניים ולהתרכז ממש, יופי. כי זה אומר שהפרסומת הזאת נועדה לכם. כי חידות כאלה שהן חצי משחק וחצי כאב ראש, זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">01:38</span>
                </div>
                <div class="content">
                    <p>במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שמתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתות ט' עד יא'. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים 'נבחרות ישראל במדעים', בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקי בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">02:32</span>
                </div>
                <div class="content">
                    <p>שלום וברוכים הבאים לעושים היסטוריה, פרק 377 על ניתוחים קיסריים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">03:17</span>
                </div>
                <div class="content">
                    <p>לפני מספר חודשים, בשעת בוקר מוקדמת מדי, מצאתי את עצמי ממתין למעלית שתיקח אותי ואת ציוד ההקלטה שלי לקומה השביעית של בית החולים כרמל שבחיפה. כמו בכל שלוש הפעמים הקודמות שביקרתי בכרמל, גם הפעם הייתי בדרך ללידה. אבל הפעם, שלא כמו בפעמים הקודמות, אני לא אחזור הביתה עם עוד חבילה קטנה ומתוקה שתחזיק אותי ער אינספור לילות, רק כדי ש-10 שנים מאוחר יותר היא תבקש ממני להוריד אותה רחוק יותר מבית הספר כי 'אבא אתה עושה לי פדיחות'. גם הלידה שאני אמור להשתתף בה היא לא לידה רגילה, כי אם הליך רפואי שהוא פלא. פלא לא רק מכיוון שבסיומו באים חיים חדשים לעולם, אלא מכיוון שהתהליך הזה הוא עדות מוחשית ועוצמתית לאופן שבו בני האדם הולכים ומתנתקים מהאילוצים והמגבלות שהטיל עלינו הטבע ומתווים לעצמם את האבולוציה הפרטית שלהם. אני מדבר על ניתוח קיסרי כמובן. בכניסה לאגף חדרי הלידה, ישובים על הספסל ואוחזים זו בידו של זה, מצאתי את מי שחיפשתי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">04:52</span>
                </div>
                <div class="content">
                    <p>אה, אתם הזוג? רן, נעים מאוד. טוב, עכשיו השאלה היא אם אני מתנפל עליכם ברגע זה ממש או שאתם רוצים עוד להתאושש מזה שרק הגעתם לבית החולים?</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">05:10</span>
                </div>
                <div class="content">
                    <p>אני אומרת עכשיו, לפני שנתחיל.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">05:14</span>
                </div>
                <div class="content">
                    <p>אז בואו נשב שנייה באיזה מקום יותר שקט. בא לכם? יאללה כן. טוב, אז אהלן. אין לי פה איזה כיסא לשבת אז אני אעמוד. קודם כל אתם יודעים מה אנחנו הולכים לעשות? למה אני עושה את זה והכל?</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">05:32</span>
                </div>
                <div class="content">
                    <p>אנחנו הבנו שככה עושים איזשהו פודקאסט על ניתוחים קיסריים ועל כנראה לידות לאורך השנים, ככה איזשהו משהו לאורך ההיסטוריה. וזהו, זה בגדול.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">05:46</span>
                </div>
                <div class="content">
                    <p>אז נעים מאוד, אני רן. איך השמות?</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">05:48</span>
                </div>
                <div class="content">
                    <p>אילנית ואלירן.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">05:51</span>
                </div>
                <div class="content">
                    <p>אלירן, אהלן אהלן, נעים. אולי השאלה הראשונה שאני צריך לשאול זה האם אתם רוצים שאני אזכיר אתכם בשמכם בתוכנית? זאת אומרת, מבחינתכם זה בסדר או שאתם רוצים בעילום שם? סתם העדפה שלכם.</p>
                </div>
            </article>
            
            <article class="paragraph speaker-אלירן type-content">
                <div class="paragraph-meta">
                    <span class="speaker-name">אלירן</span>
                    <span class="timestamp">06:00</span>
                </div>
                <div class="content">
                    <p>אני אין לי בעיה.</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">06:01</span>
                </div>
                <div class="content">
                    <p>גם לי אין בעיה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">06:02</span>
                </div>
                <div class="content">
                    <p>מאה אחוז.</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">06:14</span>
                </div>
                <div class="content">
                    <p>אני אילנית, אני בת 36 עוד מעט, מקרית טבעון, אמא של תמר שהיא בת שש. אני עובדת במשאבי אנוש בטאואר סמיקונדקטור.</p>
                </div>
            </article>
            
            <article class="paragraph speaker-אלירן type-content">
                <div class="paragraph-meta">
                    <span class="speaker-name">אלירן</span>
                    <span class="timestamp">06:26</span>
                </div>
                <div class="content">
                    <p>אני אלירן, 34, במקור חיפאי, כיום מטבעון. אח פסיכיאטרי במקצועי. במקור ביולוג, אחרי זה עשיתי הסבה לסיעוד. הייתי תקופה בתחום של כירורגיה פלסטית ואחרי זה עברתי לפסיכיאטריה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">06:51</span>
                </div>
                <div class="content">
                    <p>תכננתי לשבת עם זוג ההורים לעתיד עוד כמה דקות ולראיין אותם, אבל לצערי ולשמחתי, העניינים במחלקת היולדות של בית החולים כרמל מתקתקים כמו מכונה משומנת היטב. דקות ספורות בלבד אחרי שהתיישבנו לשוחח כבר נפתחה הדלת ומנהל המחלקה דוקטור ראובן קידר פסע לעברנו.</p>
                </div>
            </article>
            
            <article class="paragraph speaker-ד"ר ראובן קידר type-content">
                <div class="paragraph-meta">
                    <span class="speaker-name">ד"ר ראובן קידר</span>
                    <span class="timestamp">07:11</span>
                </div>
                <div class="content">
                    <p>שלום לכם, אני אקח אתכם לרגע. אנחנו רוצים לחבר לך עירוי כרגע ולקחת עוד כמה דגימות דם לפני הניתוח, בסדר? ונדבר על שאר הדברים האחרונים לפני הניתוח. אז דוקטור עמיר ייקח אותך עוד כמה דקות. בהצלחה.</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">07:25</span>
                </div>
                <div class="content">
                    <p>תודה רבה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">07:27</span>
                </div>
                <div class="content">
                    <p>דוקטור קידר הבטיח לי שעוד תהיה לי הזדמנות לשוחח עם אילנית ואלירן בהמשך, ואחת האחיות הובילה אותם לחדר צדדי כדי להתכונן להליך. גם אני בינתיים עטיתי על עצמי חלוק ירוק וכיסוי ראש ונכנסתי לחדר הניתוחים. בפנים פגשתי את מיכל, אחת משתי האחיות שבחדר הניתוח. מה עושה אחות בניתוח קיסרי?</p>
                </div>
            </article>
            
            <article class="paragraph speaker-מיכל (אחות) type-content">
                <div class="paragraph-meta">
                    <span class="speaker-name">מיכל (אחות)</span>
                    <span class="timestamp">07:51</span>
                </div>
                <div class="content">
                    <p>תלוי, יש שתי אחיות תמיד בכל ניתוח. אחת מסתובבת ואחת מתרחצת. המסתובבת היא בעצם זו שמנהלת את החדר והמתרחצת היא בעצם זו שנמצאת ביחד עם המנתחים. הפעם מיכל תהיה האחות המתרחצת.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">08:06</span>
                </div>
                <div class="content">
                    <p>אז אוקיי, בואי נדבר שנייה על המתרחצת. מה, במה היא עוזרת למנתח או המנתחת?</p>
                </div>
            </article>
            
            <article class="paragraph speaker-מיכל (אחות) type-content">
                <div class="paragraph-meta">
                    <span class="speaker-name">מיכל (אחות)</span>
                    <span class="timestamp">08:13</span>
                </div>
                <div class="content">
                    <p>המתרחצת אמורה לדעת את כל השלבים של הניתוח. לא צריך לבקש בעצם, היא צריכה כבר לדעת מה הם רוצים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">08:20</span>
                </div>
                <div class="content">
                    <p>דליה היא האחות השנייה, האחות המסתובבת, זו שמנהלת את האופרציה כולה.</p>
                </div>
            </article>
            
            <article class="paragraph speaker-דליה (אחות) type-content">
                <div class="paragraph-meta">
                    <span class="speaker-name">דליה (אחות)</span>
                    <span class="timestamp">08:26</span>
                </div>
                <div class="content">
                    <p>ואומר שאם אני מסתובבת, אני פותחת את השדה הסטרילי, את כל השטח ודואגת להעביר לה את כל הציוד הנדרש לניתוח.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">08:35</span>
                </div>
                <div class="content">
                    <p>כמה ניתוחים כבר יצא לך להשתתף בקריירה?</p>
                </div>
            </article>
            
            <article class="paragraph speaker-דליה (אחות) type-content">
                <div class="paragraph-meta">
                    <span class="speaker-name">דליה (אחות)</span>
                    <span class="timestamp">08:38</span>
                </div>
                <div class="content">
                    <p>לא יכולה לספור, אבל המון.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">08:41</span>
                </div>
                <div class="content">
                    <p>איך ניתוח קיסרי לעומת ניתוח רגיל אחר?</p>
                </div>
            </article>
            
            <article class="paragraph speaker-דליה (אחות) type-content">
                <div class="paragraph-meta">
                    <span class="speaker-name">דליה (אחות)</span>
                    <span class="timestamp">08:43</span>
                </div>
                <div class="content">
                    <p>מרגש ביותר. וכל יום שאני בניתוח כזה, אז זה בשבילי חדש, כאילו ההתרגשות מחדש.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">08:52</span>
                </div>
                <div class="content">
                    <p>לאשת הצוות השלישית בחדר יש תפקיד קריטי במיוחד. שלום. אהלן, איך קוראים לך?</p>
                </div>
            </article>
            
            <article class="paragraph speaker-סאשה (רופאה) type-content">
                <div class="paragraph-meta">
                    <span class="speaker-name">סאשה (רופאה)</span>
                    <span class="timestamp">08:59</span>
                </div>
                <div class="content">
                    <p>נעים מאוד, שמי סאשה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">09:02</span>
                </div>
                <div class="content">
                    <p>נעים מאוד סאשה. מה תפקידך?</p>
                </div>
            </article>
            
            <article class="paragraph speaker-סאשה (רופאה) type-content">
                <div class="paragraph-meta">
                    <span class="speaker-name">סאשה (רופאה)</span>
                    <span class="timestamp">09:04</span>
                </div>
                <div class="content">
                    <p>אני רופאה מרדימה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">09:06</span>
                </div>
                <div class="content">
                    <p>אולי שנייה לפני שאת מתחילה, מה את עכשיו עומדת לעשות?</p>
                </div>
            </article>
            
            <article class="paragraph speaker-סאשה (רופאה) type-content">
                <div class="paragraph-meta">
                    <span class="speaker-name">סאשה (רופאה)</span>
                    <span class="timestamp">09:10</span>
                </div>
                <div class="content">
                    <p>עומדת לעשות עכשיו, אני מחברת לה עירוי, היא צריכה לקבל נוזלים ואחר כך אנחנו צריכים לעשות הרדמה ספינלית.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">09:18</span>
                </div>
                <div class="content">
                    <p>וכמה זמן את בתחום הזה?</p>
                </div>
            </article>
            
            <article class="paragraph speaker-סאשה (רופאה) type-content">
                <div class="paragraph-meta">
                    <span class="speaker-name">סאשה (רופאה)</span>
                    <span class="timestamp">09:20</span>
                </div>
                <div class="content">
                    <p>כבר יותר מ-10 שנים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">09:24</span>
                </div>
                <div class="content">
                    <p>עוד מעט נחזור לעניין ההרדמה, אבל קודם לכן הגיעה הזמן להכיר את האדם השני הכי חשוב בחדר, אחרי היולדת כמובן. המנתח.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">09:34</span>
                </div>
                <div class="content">
                    <p>אז נעים מאוד, שמי מורן פז. אני רופא נשים כאן במחלקת נשים. אחראי בין היתר על מיון נשים, מתעסק בעיקר בתחומים של אנדוסקופיות, לפרוסקופיות, היסטרוסקופיות שזה ניתוחים זעיר פולשניים. אנחנו היום הולכים לנתח את אילנית, שהיא מטופלת שלי כבר מזה שנים, וזה היריון שני כבר שאני עוקב אחריה. וזהו, הולכים לעשות אירוע שמח.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">10:02</span>
                </div>
                <div class="content">
                    <p>יש אנשים שמתאימים מאוד למקצוע שלהם. יש אנשים שממש נולדו למקצוע שלהם, ואז יש את מורן.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">10:11</span>
                </div>
                <div class="content">
                    <p>אני למעשה דור עשירי לרופאים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">10:13</span>
                </div>
                <div class="content">
                    <p>עשירי? וואו. דור עשירי מתועד. מי הראשון? זה הרמב"ם?</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">10:19</span>
                </div>
                <div class="content">
                    <p>דור עשירי מתועד, אז אם מדברים על משהו גנטי או הסללה, אז אני לא חושב שהייתי יכול לבחור בין אולי, אני יודע מה, גינקולוגיה למשהו אחר.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">10:31</span>
                </div>
                <div class="content">
                    <p>דוקטור פז ודוקטור קידר מעניקים לאילנית תדרוך אחרון לקראת ההליך אותו היא עומדת לעבור.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">10:39</span>
                </div>
                <div class="content">
                    <p>אילנית, מה שהולך להיות עכשיו, אנחנו נחבר אותך למכשירי הניטור שלנו, המרדים יבקש ממך להיות על הצד, הוא ירחץ את הגב, הרדמה מקומית ובדקירה הוא יכניס את חומר ההרדמה למקום הנכון. ואז אנחנו נרחץ את הבטן, נבדוק שההרדמה עובדת, וכשהכל עובד נקרא לבעלך ונוכל להתחיל, בסדר?</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">10:55</span>
                </div>
                <div class="content">
                    <p>מאה אחוז.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">10:56</span>
                </div>
                <div class="content">
                    <p>ויש מוזיקה של האייטיז, סינדי לאופר ברקע.</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">11:00</span>
                </div>
                <div class="content">
                    <p>זה נהדר.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">11:01</span>
                </div>
                <div class="content">
                    <p>גם אני אוהב.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">11:03</span>
                </div>
                <div class="content">
                    <p>הפלייליסט שלך?</p>
                </div>
            </article>
            
            <article class="paragraph speaker-ד"ר ראובן קידר type-content">
                <div class="paragraph-meta">
                    <span class="speaker-name">ד"ר ראובן קידר</span>
                    <span class="timestamp">11:04</span>
                </div>
                <div class="content">
                    <p>השתלטתי על הפלייליסט.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">11:05</span>
                </div>
                <div class="content">
                    <p>מאה אחוז, אנחנו שמחים שזה הפלייליסט של קידר ולא שלך כי אצלך זה תמיד נגמר בדיכאון. את צריכה לעלות למעלה, לקפל רגליים. זה בסדר, ככה?</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">11:13</span>
                </div>
                <div class="content">
                    <p>כן, כן.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">11:16</span>
                </div>
                <div class="content">
                    <p>טוב, עכשיו אנחנו עושים הרדמה ספינלית ואתם יוצאים החוצה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">11:21</span>
                </div>
                <div class="content">
                    <p>אנחנו יוצאים החוצה. בהצלחה אילנית.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">11:25</span>
                </div>
                <div class="content">
                    <p>אם כבר בואטתי החוצה מחדר הניתוח, זו אולי הזדמנות טובה לדבר על ההיסטוריה של הניתוח הקיסרי, שהמצאת ההרדמה מסתבר הייתה חלק חיוני ממנה. הניתוח הקיסרי הוא מבין ההליכים הרפואיים העתיקים ביותר בדברי ימי האנושות. כל כך עתיק למעשה, עד שאת העדויות הראשונות לעצם קיומו אנחנו בכלל מוצאים במיתולוגיות הקדמוניות, אלו שעברו בעל פה מדור לדור עוד לפני המצאת הכתב. למשל, על פי המיתולוגיה היוונית, דיוניסוס אל היין הוא תוצר של לידה קיסרית. אביו זאוס מלך האלים שלף אותו מבטנה של בת האדם אותה הכניס להיריון לפני שהרה אשתו הזועמת תספיק להרוג אותו ואת אמו. במיתולוגיה הפרסית אנחנו מוצאים את סיפורו של הגיבור רוסטם אשר לידתו התארכה כל כך עד שיצור מעופף עתיק בשם סימוראג זומן כדי לחתוך את בטנה של אמו ולחלץ את הרך הנולד.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">12:31</span>
                </div>
                <div class="content">
                    <p>העדות הלא מיתולוגית הראשונה לניתוח קיסרי מגיעה אלינו מבבל של סביבות שנת 1750 לפני הספירה. ארכיאולוגים חשפו תעודה מתקופת המלך חמורבי בה מתואר אימוץ של ילד יתום שהוצא מבטנה של אמו אשר נפטרה בלידה. גם חז"ל במאה השנייה לספירה דנו במעמדו של יילוד שהוא 'יוצא דופן', דהיינו מילולית תינוק שיוצא מהרחם דרך דופן הבטן בניגוד ללידה רגילה וכיצד יש להחיל עליו את כל ההלכות השונות, כדוגמת מעמד הבכורה, פדיון הבן וכדומה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">13:09</span>
                </div>
                <div class="content">
                    <p>גם השם שקיבל ההליך הזה, ניתוח קיסרי, הוא עדות לעתיקות שלו. אבל אולי לא מהסיבה שאתם חושבים עליה. רבים מניחים שהמילה קיסרי היא על שמו של יוליוס קיסר, הדיקטטור הרומי המפורסם, שעליו מסופר שהוא נולד בניתוח קיסרי בשנת 100 לפני הספירה. אבל הסיפור הזה על יוליוס קיסר הוא בסבירות גבוהה לא נכון. למה?</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">13:42</span>
                </div>
                <div class="content">
                    <p>ובכן, אם אתם מדמיינים את הניתוח הקיסרי בימי קדם כפי שהוא היום, הליך רפואי כמעט שגרתי שבסופו האם חובקת באושר את הרך הנולד, אני מציע שתסלקו את המחשבה הזו מראשכם כמה שיותר מהר. אף אחד לא ידע אז מהם זיהומים חיידקיים או איך מתמודדים עם איבוד דם במהלך הניתוח, ולכן ניתוח קיסרי היה באותם הימים הלכה למעשה גזר דין מוות בייסורים קשים לאישה היולדת ובסבירות גבוהה גם לתינוק. למעשה, הפחד מניתוח קיסרי היה כה גדול עד שבמקרים שבהם נדמה היה שאגן היולדת צר מדי ושהלידה עלולה להסתבך, הרופאים העדיפו להרעיב את האישה במהלך חודשי הלידה כדי שהעובר שיוולד יהיה קטן ומצומק מספיק כדי להצליח לעבור בתעלת הלידה. אם החליט הרופא לפתוח את הבטן של היולדת, זה היה מילולית מוצא אחרון והיולדת הייתה בשלב הזה חשובה כמתה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">14:49</span>
                </div>
                <div class="content">
                    <p>העובדה הזו היא גם הסיבה לכך שהסיפור על יוליוס קיסר הוא כנראה אגדה ותו לא, מכיוון שלפי העדויות ההיסטוריות אאורליה אמו של יוליוס שרדה את הלידה שלו ואף שימשה כיועצת לבנה בהמשך חייה. אז אם יוליוס קיסר לא נולד בניתוח קיסרי, מהו בכל זאת מקור השם ניתוח קיסרי? ובכן המילה קיסרי מגיעה אלינו מהמילה הלטינית 'סאדרה' (Caedere), לחתוך, שבמרוצת השנים השתנתה ל-'סזארה'. במאה השמינית לפני הספירה הונהג ברומא חוק בשם 'לקס סזאריה' (Lex Caesarea) שקבע שאם אישה ותינוקה מתו בלידה, יש לקבור אותם בנפרד ומכאן שעל הרופאים היה לפתוח את בטנה של האישה המתה ולהוציא משם את העובר.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">15:47</span>
                </div>
                <div class="content">
                    <p>מצב העניינים המחריד הזה שבו ניתוח קיסרי היה שקול לגזר דין מוות עבור היולדת, היה הנורמה במשך אלפי ואולי עשרות אלפי שנים בהיסטוריה האנושית. רק בשנת 1500 נרשם המקרה המתועד הראשון שבו שרדה יולדת את הניתוח הטראומטי. אשתו של חוויי שוויצרי בשם יעקב נופר כרעה ללדת, אבל הלידה הסתבכה ולמרות שלא פחות מ-13 מיילדות הוזעקו כדי לסייע לה, נראה היה שגורלה של האישה המסכנה נגזר. אחרי שצפה באשתו מתייסרת בכאב במשך מספר ימים, החליט יעקב לעשות מעשה. כחוויי הוא היה מנוסה בסירוס ובשחיטה והכיר היטב את האנטומיה של החזיר למשל. הניסיון הזה שיחק לטובתו ככל הנראה כשנטל לידיו סכין ופתח את בטנה של אשתו ההרה. הוא חילץ משם את התינוק ואז תפר את הפצע הפתוח. באופן חסר תקדים, גם העובר וגם האישה שרדו את הניתוח וחיו שנים רבות לאחר מכן. אשתו של יעקב אפילו ילדה לו עוד חמישה ילדים בלידה רגילה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">16:58</span>
                </div>
                <div class="content">
                    <p>כיצד ייתכן שדווקא חוויי הצליח במקום שבו נכשלו כל כך הרבה רופאים לפניו? ובכן, יכול להיות שההצלחה הזו לא הייתה כל כך מקרית כפי שאולי ניתן לחשוב. מנתחים באותם ימים לא נקטו בשום אמצעי זהירות כדי להגן על המטופלות שלהם מפני זיהומים ומחלות. למעשה ההפך הוא הנכון. המנתח היה מסיים ניתוח במטופל אחד ואז ממשיך לניתוח הבא אפילו בלי לשטוף ידיים. לפעמים הניתוח שלפני הניתוח הקיסרי היה נתיחת גופה. ייתכן מאוד שדווקא העובדה שיעקב נופר לא היה רופא ולא נחשף לחולים אחרים לפני שניתח את אשתו, היא זו שהצילה את חייה ואת חיי בנו.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">17:46</span>
                </div>
                <div class="content">
                    <p>ההתפתחות הקריטית הבאה התרחשה באמצע המאה ה-19 כשרופא נשים סקוטי בשם ג'יימס סימפסון הציע לראשונה להשתמש בחומר הרדמה, כלורופורם, בזמן הניתוח הקיסרי. כפי שסיפרתי לכם בפרק קודם של עושים היסטוריה על ההיסטוריה של ההרדמה, היו לא מעט כמרים נוצרים שהתנגדו לעצם השימוש בהרדמה או אלחוש בזמן הלידה. הרי בתנ"ך כתוב במפורש 'בעצב תלדי בנים' ומי אנחנו בני התמותה שנפעל בניגוד לרצונו של האל ונמנע מהנשים לסבול במהלך הלידה. סימפסון לא התרגש ובויכוחו עם אנשי הדת הזכיר להם שאפילו אלוהים הרדים את אדם לפני שנטל ממנו את הצלע כדי לברוא את חווה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">18:34</span>
                </div>
                <div class="content">
                    <p>בתוך שנים לא רבות הפכה ההרדמה לחלק בלתי נפרד מהניתוח הקיסרי. תרומתה הגדולה של ההרדמה, פרט כמובן לסבל האדיר שנחסך מהיולדת, הייתה מעצם העובדה שבפעם הראשונה יכלו המנתחים לבצע את הניתוח לאט. צריך להבין שעד המצאת ההרדמה, כישוריו של מנתח לא נמדדו בהכרח בשיעורי ההצלחה של הניתוחים שביצע אלא בכמה מהר הוא היה מסוגל לבצע אותם. זה עושה שכל אם מבינים שאפילו כריתת איברים הייתה מתבצעת ללא הרדמה. אבל ברגע שהופיעה ההרדמה, המנתחים יכלו בפעם הראשונה לבצע את הניתוח הקיסרי בצורה איטית, מדודה ומושכלת, להתייעץ עם עמיתיהם תוך כדי הניתוח ולתעד את הפעולות שהם ביצעו כדי להפיק מהן לקחים לניתוחים הבאים. ההתפתחות הזו יחד עם המודעות ההולכת וגוברת לסכנה שנשקפת מזיהומים חיידקיים הורידה את שיעור התמותה מניתוחים קיסריים לכ-50 עד 60 אחוזים בלבד. לאוזניים מודרניות שיעור תמותה כזה נשמע מחריד, אבל בכל זאת בפעם הראשונה בהיסטוריה הייתה ליולדת תקווה לשרוד את הניתוח הקיסרי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">19:53</span>
                </div>
                <div class="content">
                    <p>ההרדמה הספינלית הסתיימה. אילנית מורדמת מהחזה ומטה ואנחנו נקראים להיכנס בחזרה אל תוך החדר.</p>
                </div>
            </article>
            
            <article class="paragraph speaker-דליה (אחות) type-content">
                <div class="paragraph-meta">
                    <span class="speaker-name">דליה (אחות)</span>
                    <span class="timestamp">20:01</span>
                </div>
                <div class="content">
                    <p>אנחנו עושים טיים אאוט דוקטור. מנתחים, תעודת זהות אילנית, ניתוח קיסרי, אוקיי תעודת זהות שלה. אוקיי, בסדר, אנטיביוטיקה. קיבלה אנטיביוטיקה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">20:14</span>
                </div>
                <div class="content">
                    <p>אחרי שכל הבדיקות המקדמיות מסתיימות, הניתוח עומד להתחיל. דוקטור פז ודוקטור קידר חושפים את בטנה התחתונה של היולדת ואני מציץ מעבר לכתפיהם. אבל מיכל האחות המתרחצת שעד עכשיו הייתה חייכנית ונחמדה הופכת בתוך שנייה ללביאה מאיימת. מסתבר שהמיקרופון הלא סטרילי שלי קרוב מדי למגש עליו מונחים כלי הניתוח. המבט של מיכל מבהיר לי שתנועה אחת לא נכונה, ויש סיכוי שאילנית לא תהיה היחידה שתצא מהחדר הזה עם תפרים.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">20:51</span>
                </div>
                <div class="content">
                    <p>סכין בבקשה.</p>
                </div>
            </article>
            
            <article class="paragraph speaker-מיכל (אחות) type-content">
                <div class="paragraph-meta">
                    <span class="speaker-name">מיכל (אחות)</span>
                    <span class="timestamp">20:54</span>
                </div>
                <div class="content">
                    <p>לא מעל השדה הניתוחי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">20:56</span>
                </div>
                <div class="content">
                    <p>ככה זה בסדר?</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">20:57</span>
                </div>
                <div class="content">
                    <p>כן. אם אתה מרגיש לא טוב וזה, אז... דליה, תורידי לי פה... היית בניתוח לב פתוח, אני מבין. שמעת את הפודקאסט? שמעתי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">21:10</span>
                </div>
                <div class="content">
                    <p>תודה רבה. שלחתי.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">21:14</span>
                </div>
                <div class="content">
                    <p>כרגע אנחנו פותחים את השכבות של העור, את העור והתת-עור, עוצרים כלי דם מדממים ולאט לאט נגיע. אילנית, אם זה טו מאץ' ואת לא רוצה לשמוע אז תגידי לנו, הכל בסדר, אוקיי? טוב, ואנחנו מתקדמים היטב. סכין שוב.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">21:31</span>
                </div>
                <div class="content">
                    <p>חילופי הדברים האלה בין דוקטור פז ואילנית הם תזכורת למאפיין בלתי שגרתי של ניתוחים קיסריים. אומנם וילון רחב מפריד בין המנתחים וראשה של אילנה, אבל היא וגם אלירן בעלה ערים ושומעים הכל. בשיחה שלפני הניתוח שאלתי את דוקטור מורן פז איך העובדה שהיולדת ערה בזמן ההליך משפיעה על אופי הניתוח.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">21:55</span>
                </div>
                <div class="content">
                    <p>יש כאן כמה פקטורים שנכנסים לעסק. א', אפשר הרבה יותר לדבר ולהסביר תוך כדי למטופלת, שאני חושב שזה גם מוריד בצורה משמעותית את מפלס החשש שיכול להיות. להזהיר אותה בפני שישנם קטעים בניתוח שיכולים להיות יותר כואבים או יותר מורגשים, ובהתאם לכך אנחנו מכינים את המטופלת. מעבר לזה, אנחנו גם צריכים בינינו גם לסנן לפעמים מילים. זאת אומרת שאנחנו אומרים, המנתחים אחד לשני, זאת אומרת אנחנו לא נשתמש במצבים במילים כמו 'יש פה דימום משמעותי' אלא נצמצם כי אנחנו יודעים טוב מאוד שמאחורי הווילון נמצאת מטופלת ולא צריך להכניס אותה לחרדה או לחשש מיותר כשזה משהו שהוא בהחלט ניתן לפתור בצורה שהיא רגילה.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">22:45</span>
                </div>
                <div class="content">
                    <p>מפריד את שכבות העור העליונות של הבטן. שני קוכרים בבקשה. זהו, אנחנו עכשיו הגענו לשרירי הבטן.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">22:58</span>
                </div>
                <div class="content">
                    <p>מה זה השכבה הלבנה שאנחנו רואים?</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">23:01</span>
                </div>
                <div class="content">
                    <p>הפאציה, שכבה שמכסה את שרירי הבטן, אותה שכבה שנותנת את החוזק ושומרת את כל איברי הבטן במקום.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">23:10</span>
                </div>
                <div class="content">
                    <p>מתחת לפאציה נגלים לעינינו שרירי הבטן. בעבר היה נהוג לבצע חתך גם בשרירים האלה כדי להגיע לרחם שמאחוריהם. החיתוך הזה היה אחד הגורמים המשמעותיים לכך שההחלמה מניתוח קיסרי הייתה קשה וארוכה יחסית, שכן שרירים מחלימים לאט יותר מרקמת העור. אבל בשנות ה-90 פותחה בבית החולים משגב לדך שבירושלים שיטה חדשה ומהפכנית שמנצלת את העובדה ששרירי הבטן הם שרירים אנכיים. זאת אומרת הם חוצים את הבטן מלמעלה למטה. הרופאים במשגב לדך גילו שהם מסוגלים למתוח את השרירים הצידה ולהפריד ביניהם כמו שפותחים וילון. ההפרדה הזו חשפה את הרחם מבלי צורך בחיתוך טראומטי, ושיטת משגב לדך אומצה חיש מהר בכל רחבי העולם.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">24:06</span>
                </div>
                <div class="content">
                    <p>הניתוח נמצא כעת באחד השלבים הקריטיים והרגישים ביותר שלו. דוקטור פז עומד לבצע חתך ברחמה של אילנית כדי להגיע אל התינוקת שבתוכו. כפי שאולי שמעתם קודם בחילופי הדברים בין דוקטור פז וביני, זו לא הפעם הראשונה שלי בחדר הניתוח. לפני מספר שנים השתתפתי בניתוח לב פתוח שגם עליו עשיתי שני פרקים בעושים היסטוריה. אני זוכר היטב את האווירה המתוחה ששררה בחדר בניתוח הזה. אומנם הצוות הרפואי פעל בשקט, ביעילות ובמיומנות מדהימה, אבל אי אפשר היה לשכוח ולא לרגע שמדובר בהליך מסוכן מאין כמוהו, כזה שטעות אחת קטנה בו יכולה לגרום לאסון. והמועקה הזו צפה וריחפה בחדר כל הזמן. לכן, כשנכנסתי לניתוח הקיסרי של אילנית, הייתי דרוך, מוכן נפשית למתח ולמועקה שהנחתי שילווי גם את הניתוח הזה. אבל אז...</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">25:15</span>
                </div>
                <div class="content">
                    <p>לקחת את הפלייליסט של מורן? לא, הפלייליסט של ראובן. ראובן לקח את שלי, איכשהו יש פשוט חפיפה.</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">25:24</span>
                </div>
                <div class="content">
                    <p>אני ממש מרגישה את זה.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">25:26</span>
                </div>
                <div class="content">
                    <p>מה זה?</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">25:27</span>
                </div>
                <div class="content">
                    <p>אמרת Circle of Life בלידה.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">25:29</span>
                </div>
                <div class="content">
                    <p>שמתי אותו בדרך כלל כשהתינוק יוצא, אבל קצת פספסנו אותו. מה אתה מרים אותו ככה?</p>
                </div>
            </article>
            
            <article class="paragraph speaker-ד"ר ראובן קידר type-content">
                <div class="paragraph-meta">
                    <span class="speaker-name">ד"ר ראובן קידר</span>
                    <span class="timestamp">25:33</span>
                </div>
                <div class="content">
                    <p>כן בדיוק, חוץ מזה עם החצאית.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">25:37</span>
                </div>
                <div class="content">
                    <p>היום זה לא יהיה כי אין לי פה. נראה מה יכבד את הילד כשהוא יצא, איזה שיר. בינתיים זה כוורת.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">25:46</span>
                </div>
                <div class="content">
                    <p>האווירה בזמן הניתוח הקיסרי הייתה להפתעתי שונה בתכלית מזו של ניתוח הלב. אולי מכיוון שמדובר בניתוח הרבה פחות מסוכן עקרונית מניתוח מעקפים, ואולי בגלל שבסוף ההליך יוצא תינוק חמוד לאוויר העולם, האווירה שבחדר הניתוח הייתה הרבה יותר מחויכת ונעימה, ונדמה שהדבר שהכי הטריד את שלוותם של אנשי הצוות הייתה השאלה למי משני המנתחים יש את הפלייליסט הכי טוב בספוטיפיי.</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">26:17</span>
                </div>
                <div class="content">
                    <p>Circle of Life כאילו בלידה? Seriously?</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">26:21</span>
                </div>
                <div class="content">
                    <p>כן. יש לך את זה יותר ויותר נדוש. זה הפלייליסט של ראובן.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">26:28</span>
                </div>
                <div class="content">
                    <p>המוזיקה שמתנגנת ברמקולים של חדר הניתוח היא לא תוספת מקרית. פז וקידר מודעים מאוד לכך שהיולדת שלהם ערה ובמצב כזה מפלס החרדה שלה עלול להרקיע שחקים. דוקטור קידר, מנהל המחלקה, מסביר.</p>
                </div>
            </article>
            
            <article class="paragraph speaker-ד"ר ראובן קידר type-content">
                <div class="paragraph-meta">
                    <span class="speaker-name">ד"ר ראובן קידר</span>
                    <span class="timestamp">26:44</span>
                </div>
                <div class="content">
                    <p>יש הרבה רתיעה מבית חולים. לאנשים נורמטיביים בית חולים זו סביבה מאיימת. בדרך כלל כשאתה בא לבית חולים אתה בא בהקשר לא טוב. אנחנו זוכרים את זה באסוציאציה של מישהו שבאנו לבקר היה חולה, מישהו שעבר ניתוח או חלילה נפטר בבית חולים. וכאן יש לנו מצב שאישה בריאה או זוג בריא בא ללדת תינוק בריא אבל בבית חולים. אז ברגע שאתה דורך בשערי בית חולים רמת החרדה עולה. מה שאנחנו מנסים לעשות באמצעות הסיורים וההדרכות וקורס הכנה ללידה להוריד מפלס החרדה הזה ולהביא את האנשים לסביבה מוכרת וכמה שפחות מאיימת. תוכל לראות בחדרי לידה שגם האווירה והסט-אפ והסטינג בחדר לידה הוא פחות מאיים מחדר אשפוז רגיל. אם זה הקירות, התקרה, הריהוט. זה פחות נראה בית חולים, הוא נראה יותר סלון בבית. אפילו יש טלוויזיה בחדר. אז זה חלק מהניסיון שלנו כאן. והמוזיקה בחדר לידה, יש על זה אפילו פרסומים בעבודות רפואיות שזה מוריד מפלס החרדה, חוץ מזה שזה הרבה יותר נעים. לכולם, גם למטופלים וגם לצוות. תלוי מי בוחר את המוזיקה כמובן.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">27:52</span>
                </div>
                <div class="content">
                    <p>במקרה של אילנית עושה רושם שהמוזיקה והאווירה הכללית הנעימה ששוררת בחדר הניתוח עושה את העבודה.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">27:59</span>
                </div>
                <div class="content">
                    <p>יש. ממש? כן. קצת לחץ עכשיו. קצת לחץ זה הכל. אנחנו בודקים, רואים את הרחם. מנשה, צריכה רק רגע... הכל סימטרי, ראש, ממששים פה ראש. עוד מעט נראה אותו. עוד, עוד. לא רואים, רק ממששים מעבר לרחם. הרחם לא בלונדיני, מה שיש מתחתיו אני לא יודע.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">28:25</span>
                </div>
                <div class="content">
                    <p>הרחם נגלה לעינינו. שק כהה וגדול שמתחתיו אפשר לראות את קווי המתאר של הגולגולת של העוברית. חתך אחד אחרון והילדה בחוץ. אבל דווקא החתך האחרון הזה התברר במרוצת ההיסטוריה כאחד המורכבים והבעייתיים בניתוח כולו, מאותה סיבה שציינתי כשהזכרתי את שרירי הבטן. הרחם מורכב ברובו מרקמת שריר וההחלמה בעקבות חיתוך שלו עשויה להיות קשה ומורכבת. העובדה הזו לא הייתה ידועה לרופאים המוקדמים שלפי הרוב נהגו שלא לתפור כלל את קיר הרחם לאחר הוצאת העובר, מתוך מחשבה שגויה שהחתך יתאחה מעצמו. כמעט מיותר לציין שהתפיסה השגויה הזו הייתה גם היא גורם מוות משמעותי בניתוחים קיסריים כתוצאה מאיבוד דם מסיבי לאחר הניתוח.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">29:26</span>
                </div>
                <div class="content">
                    <p>רק במאה ה-18 החלו מנתחים להבין לאשורו את הסכנה של איבוד דם והתחילו לתפור את קיר הרחם בתום הניתוח. אבל התפירה הזו התבררה כמאתגרת במיוחד. במקרים רבים החתך לא החלים כמו שצריך ואז בזמן הלידה הבאה של האישה דופן הרחם הייתה נקרעת בפתאומיות תחת מאמצי הלידה. רופא נשים איטלקי בשם אדוארדו פורו החליט בסביבות 1871 לעקוף את הבעיה הזו לגמרי. בתום הניתוח הוא היה כורת את רחמה של היולדת. לגישה הזו היה כמובן חיסרון ברור: האישה לעולם לא תוכל ללדת שוב. אבל בהתחשב בשיעורי התמותה המפלצתיים כתוצאה מקרעים, זיהומים ואובדן דם, הפתרון הקיצוני הזה נתפס כמעשי ויעיל.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">30:21</span>
                </div>
                <div class="content">
                    <p>למרבה המזל, במרוצת העשורים האחרונים של המאה ה-19 הלכה הטכניקה הניתוחית והשתכללה וגם פותחו חוטי תפירה מוצלחים יותר. מנתח גרמני בשם מקס סנגר פיתח טכניקת תפירה חדשנית שהקטינה מאוד את הסבירות לקרע של דופן הרחם בהריונות הבאים, כך שכבר לא היה צריך לכרות את הרחם. שיעור התמותה מניתוח קיסרי ירד לכ-28 אחוזים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">30:56</span>
                </div>
                <div class="content">
                    <p>הצעד האחרון בדרך לניתוח הקיסרי המודרני נעשה ב-1921 כשג'ון קר, פרופסור לגינקולוגיה מאוניברסיטת גלזגו שבסקוטלנד, הציע שני שינויים מהותיים בטכניקה הניתוחית המקובלת. הראשון, במקום חתך אנכי ברחם מלמעלה למטה, חתך אופקי מימין לשמאל. השינוי השני, במקום שהחתך יהיה בחלקו העליון של הרחם, יש לבצע אותו דווקא בחלקו התחתון. דוקטור קידר מסביר.</p>
                </div>
            </article>
            
            <article class="paragraph speaker-ד"ר ראובן קידר type-content">
                <div class="paragraph-meta">
                    <span class="speaker-name">ד"ר ראובן קידר</span>
                    <span class="timestamp">31:28</span>
                </div>
                <div class="content">
                    <p>החתך הרוחבי נעשה באזור שנקרא אזור של הסיגמנט התחתון. הוא אזור שמתאחה יותר טוב, הוא דק יותר והוא מחלים מצוין. אם חותכים גבוה ברחם או חתך אורכי בגוף הרחם, אלו חתכים שנוטים להיפתח בהיריון הבא במיוחד בלידה הבאה. שיעור הפתיחה והקרע של הרחם הוא מאוד גבוה, עולה מעבר ל-10 אחוזים וזה סיכון משמעותי. החתכים הרוחביים בסיכוי קטן מאוד לפתיחה בעקבות היריון חדש או ניסיון כניסה ללידה אחרי קיסרי אחד.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">32:02</span>
                </div>
                <div class="content">
                    <p>החידוש הזה של ג'ון קר הפך את הניתוח הקיסרי סוף סוף לבטוח. לפחות באופן יחסי. שיעור התמותה כתוצאה מהניתוח ירד בחדות עד כדי שלוש מיתות לכל 200 ניתוחים, או כשני אחוזים פחות או יותר. גילוי האנטיביוטיקה הביא לירידה דרמטית נוספת של שלוש מיתות לכל 2000 ניתוחים ובימינו הסיכון הוא אפילו נמוך בהרבה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">32:30</span>
                </div>
                <div class="content">
                    <p>זאת ועוד, אם במחצית הראשונה של המאה ה-20 הגישה המקובלת אצל הרופאים הייתה 'פעם קיסרי תמיד קיסרי', זאת אומרת אישה שילדה בניתוח קיסרי תיאלץ להמשיך ולעשות ניתוחים קיסריים גם בעתיד כדי להימנע מהסיכון של קרע בדופן הרחם, כיום אין שום בעיה ללדת בלידה נרתיקית רגילה גם אם היולדת עברה בעבר ניתוח קיסרי. מכל כיוון שלא נביט על זה, מדובר על אחת ההצלחות הברורות והדרמטיות ביותר של מדע הרפואה שבתוך פחות מ-100 שנה הפך הליך רפואי שהסיכוי של היולדת לשרוד אותו היה מילולית אפס להליך כל כך בטוח ושגרתי עד שהחלק הכי מאתגר בו הוא לבחור את הפלייליסט. טוב, אני מגזים כמובן, אבל אתם מבינים את הכוונה. אבל למרבה ההפתעה דווקא ההצלחה הכבירה הזו יצרה בעיה חדשה שאיש לא צפה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">33:49</span>
                </div>
                <div class="content">
                    <p>סיפרתי לכם שבעבר הרופאים והיולדות עשו הכל רק כדי להימנע מניתוח קיסרי. אבל החל משנות ה-50 מאז שהניתוח הקיסרי הפך לבטוח, שיעור הלידות הקיסריות מכלל הלידות רק הולך ועולה בהתמדה. בישראל כ-20 אחוזים מהלידות בימינו הן לידות קיסריות, שיעור דומה ואפילו קצת נמוך ביחס לממוצע המקובל בעולם. יש מדינות שבהן שיעור הלידות הקיסריות גבוה הרבה יותר. בדרום אפריקה למשל 42 אחוזים מכלל הלידות הן בניתוח קיסרי ובברזיל לא פחות מאשר 56 אחוזים, זאת אומרת יותר לידות קיסריות מלידות רגילות.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">34:38</span>
                </div>
                <div class="content">
                    <p>וזו כבר בעיה. מכיוון שניתוח קיסרי הוא ובכן ניתוח וכל ניתוח טומן בחובו סיכון. למרות שניתוחים קיסריים נחשבים לבטוחים יחסית, הם עדיין מסוכנים יותר מלידה רגילה. הסטטיסטיקה מלמדת אותנו שאם הסיכוי לסיבוך רפואי בזמן לידה נרתיקית הוא כשמונה אחוזים, הסיכון לסיבוכים במהלך ניתוח קיסרי גבוה באחוז, תשעה אחוזים. דוגמה לסיבוך אפשרי היא תופעה שמכונה הידבקות, אדהזיה (Adhesion), מצב שבו הרקמה הצלקתית שנוצרת בעקבות החתכים השונים גורמת לאיברים פנימיים להידבק זה לזה. למשל הידבקויות בין הרחם ושלפוחית השתן. הידבקויות כאלה עלולות לגרום לתופעות חמורות, החל מכאבים עזים בזמן מחזור או יחסי מין, דרך חסימת מעיים וכלה בעקרות. שוב מדובר בסיבוכים נדירים מאוד באופן יחסי, אבל הם עדיין קיימים ובשכיחות גבוהה יותר מאשר בלידה רגילה.</p>
                </div>
            </article>
            
            <article class="paragraph speaker-ד"ר ראובן קידר type-content">
                <div class="paragraph-meta">
                    <span class="speaker-name">ד"ר ראובן קידר</span>
                    <span class="timestamp">35:46</span>
                </div>
                <div class="content">
                    <p>חלק מהסיבוכים הפוטנציאליים לקיסריים קשורים גם בריבוי קיסריים. ככל שעושים יותר קיסריים לאותה אישה יש פוטנציאל לניתוחים קשים יותר בעתיד. ישנם סיבוכים שייחודיים לנשים שעברו קיסריים, כמו נעיצות של השלייה, שהשלייה בעצם ננעצת בדופן של הרחם באזור שבו היו הצלקות הקודמות ואז היא לא תצא אחרי הלידה וזה סיבוך מאוד משמעותי. ובמציאות שבה יולדים לא מעט ילדים, ישראל די מובילה במדינות ה-OECD במספר הילדים לנפש, צריכים לקחת את זה בחשבון. כלומר במקום שבו במשפחה ממוצעת יש ילד אחד או שניים באמת היד צריכה להיות קלה על ההדק בבחירת הניתוח הקיסרי, במקומות שבו שיעור הילודה גבוה צריך לחשוב טוב טוב כי ברגע שעושים ניתוח קיסרי בלידה ראשונה או שנייה ברור שגם בהמשך יהיו ניתוחים קיסריים עם תחלואה פוטנציאלית גדולה יותר בניתוחים החוזרים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">36:40</span>
                </div>
                <div class="content">
                    <p>הסיכון המוגבר הזה הוא הסיבה לכך שארגון הבריאות העולמי ממליץ לבצע ניתוח קיסרי רק כשהוא הכרחי מבחינה רפואית.</p>
                </div>
            </article>
            
            <article class="paragraph speaker-ד"ר ראובן קידר type-content">
                <div class="paragraph-meta">
                    <span class="speaker-name">ד"ר ראובן קידר</span>
                    <span class="timestamp">36:50</span>
                </div>
                <div class="content">
                    <p>ניתוח קיסרי אנחנו מבצעים בכל מצב שאנחנו סבורים שלידה רגילה לא מתאפשרת, לידה נרתיקית לא מתאפשרת, בגלל טובת העובר או טובת האמא. יש מעט מאוד התוויות מוחלטות לניתוח קיסרי, רוב ההתוויות הן יחסיות. הכוונה היא שאנחנו מעריכים שרמת הסיכון לאמא או לעובר או לשניהם היא נמוכה יותר בניתוח קיסרי ואז נעדיף ביצוע ניתוח קיסרי. התוויה מוחלטת קלאסית למשל היא שליית פתח, שלייה שמכסה את הפתח של הרחם והתינוק לא יכול לעבור, זה התוויה מוחלטת שאין עליה עוררין. שאר ההתוויות שבגינם אנחנו מנתחים זה ניתוחים בעבר. ניתוח בעבר זה לא אומר שאישה לא יכולה ללדת רגיל אבל רמת הסיכון בלידה קצת עולה ולכן אנחנו דנים עם האישה לגופו של עניין ובוחרים כל מקרה לגופו של עניין. ישנם מצבים שהמצג של העובר לא מאפשר יילוד בלידה רגילה כמו מצג עכוז, מצג רוחבי ואז אנחנו נמליץ לאישה על ניתוח קיסרי. ויש צד אחר של ניתוחים, ניתוחים דחופים שקורים במהלך לידה שמשהו קורה בלידה כמו לידה שלא מתקדמת, כמו עובר שקצת מאותת לנו שקשה לו במהלך הלידה ויש עוד משך גדול ללידה ואז נעדיף לסיים את הלידה בניתוח קיסרי. ויש עוד קטגוריה אחת של ניתוחים קיסריים, הניתוחים הבהולים או ניתוחי חירום שקורים כשקורה משהו באמת דרמטי בחדר לידה כמו צניחת חבל טבור, קרע של הרחם, דבר שמחייב ניתוח קיסרי בלוחות זמנים מאוד מאוד קצרים כדי להוציא את התינוק במצב מיטבי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">38:27</span>
                </div>
                <div class="content">
                    <p>הניסיון המצטבר מלמד אותנו שבממוצע כ-10 עד 15 אחוזים מהיולדות יחוו סיבוכים במהלך ההיריון או הלידה שיחייבו אותן לעבור ניתוח קיסרי. אבל כפי שציינתי קודם, ניתוחים קיסריים הם הרבה יותר נפוצים מכך ועל פי ההערכות מספר הניתוחים הקיסריים בעולם אף עולה בכל שנה ב-4 אחוזים נוספים. מה פשר השכיחות הגבוהה של ניתוחים קיסריים? למה יותר נשים עוברות ניתוחים קיסריים מאשר נחוץ והכרחי על פי שיקולים רפואיים טהורים? זו שאלה מסתבר שהרבה יותר קשה לענות עליה מאשר נדמה מלכתחילה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">39:13</span>
                </div>
                <div class="content">
                    <p>ברור למדי שאחת הסיבות המובילות לניתוחים קיסריים אלקטיביים, כך מכונים ניתוחים קיסריים שאין להם הצדקה רפואית מובהקת, היא רצונם של הנשים עצמן שלפעמים מבקשות ללדת בקיסרי גם אם הן יכולות עקרונית ללדת באופן רגיל. זה למשל גם הסיפור של אילנית, היולדת שלנו. מחוץ לחדר הניתוח פגשתי את סיגלית, אמה של אילנית, שסיפרה על ההחלטה לעבור ניתוח קיסרי אלקטיבי בעקבות הלידה הקודמת שעברה אילנית שהייתה לידה קשה במיוחד.</p>
                </div>
            </article>
            
            <article class="paragraph speaker-סיגלית (אמא של אילנית) type-content">
                <div class="paragraph-meta">
                    <span class="speaker-name">סיגלית (אמא של אילנית)</span>
                    <span class="timestamp">39:48</span>
                </div>
                <div class="content">
                    <p>אוקיי, לידה ראשונה התחילה לפי הספר. ביום האחרון של השבוע ה-40, ירידת מים, מגיעים, צירים שמתקדמים. אילנית לידה ראשונה כואבת, מאוד רצתה אפידורל והאפידורל עצר את הלידה. והיא נמשכה ונמשכה ולאט לאט היה תת של תנועות עובר ומסתבר בסופו של דבר שהעוברית הייתה פעמיים עם חבל טבור סביב הצוואר מה שבעצם הרחיב את הראש ומנע את היציאה. הילדה נתקעה בתעלת לידה. וזהו, ועכשיו היא בשום אופן לא הסכימה לעבור את זה שוב פעם.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">40:25</span>
                </div>
                <div class="content">
                    <p>זו ממש הייתה לידה טראומטית זה נשמע.</p>
                </div>
            </article>
            
            <article class="paragraph speaker-סיגלית (אמא של אילנית) type-content">
                <div class="paragraph-meta">
                    <span class="speaker-name">סיגלית (אמא של אילנית)</span>
                    <span class="timestamp">40:27</span>
                </div>
                <div class="content">
                    <p>כן, זאת הייתה לידה טראומטית ובשום אופן היא... זאת אומרת הרופא יש פה בכרמל איזהו פרויקט כזה של לידות שהן טראומטיות ושניתן לטפל בזה, אבל הרופא שלה הבין מהתחלה שאין סיכוי פה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">40:49</span>
                </div>
                <div class="content">
                    <p>המשפט האחרון לגבי הפרויקט שמפעיל בית החולים כרמל כדי לסייע לנשים להתגבר על לידות טראומטיות, מעיד על כך שהממסד הרפואי ער לקשיים הנפשיים של היולדות ומנסה לעזור להן. אבל הפחד מהכאב והחשש מסיבוכים בזמן לידה נרתיקית הם רק חלק מהסיפור. יש הבדלים דרמטיים מאוד עד כדי מאות אחוזים בשיעורי הניתוחים הקיסריים בין מדינות שונות. והעובדה הזו מלמדת אותנו שבסבירות ובבחירה להעדיף ניתוח קיסרי על פני לידה נרתיקית מעורבים גם שיקולים תרבותיים כבדי משקל. לדוגמה, מחקר שנערך בברזיל גילה שמכיוון שהמון נשים מהמעמד הבינוני גבוה בברזיל מבקשות ללדת בניתוח קיסרי, נשים מהמעמד הנמוך יותר מבקשות גם הן ללדת בקיסרי מתוך רצון לחקות את בנות המעמד הגבוה יותר. מחקרים אחרים הראו שניתוחים קיסריים נפוצים הרבה יותר בבתי חולים פרטיים מאשר ברפואה הציבורית. שוב קשה לדעת מדוע, אולי מכיוון שמי שיכולה להרשות לעצמה ללדת בבית חולים פרטי נוטה יותר לדרוש מהרופא ניתוח קיסרי או אולי מכיוון שבית החולים יכול לגבות תשלום גבוה יותר על ניתוח קיסרי מאשר על לידה רגילה. וגם זה לא כל הסיפור.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">42:17</span>
                </div>
                <div class="content">
                    <p>ניתוח קיסרי אלקטיבי מציב את הרופאים בדילמה לא פשוטה. מצד אחד הידע המקצועי שלהם אומר להם שהאישה שיושבת מולם לא זקוקה לניתוח קיסרי והיא בהחלט יכולה ללדת בלידה רגילה. אבל מצד שני בעולם המערבי המודרני והליברלי מקובל להניח שלאדם יש יכולת וסמכות לקבל החלטות לגבי גופו שלו ומכאן שאם אישה מבקשת לעבור ניתוח קיסרי אלקטיבי, על הרופא לנסות ולהתחשב ככל הניתן ברצונה. יש רופאים שלא רוצים או לא יכולים להתנגד לבקשה כזו של היולדת ואולי מטריד יותר, יש רופאים שחוששים שאם ישכנעו את האישה לעבור לידה נרתיקית רגילה ואז הלידה תסתבך באופן כלשהו, היא עלולה לתבוע אותם בבית המשפט. איזה אינטרס יש לרופא הבודד להעמיד את עצמו ואת הקריירה שלו בסכנה רק כדי לאכוף איזו הנחיה עמומה של ארגון הבריאות העולמי?</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">43:23</span>
                </div>
                <div class="content">
                    <p>ועוד סיבה אפשרית נוספת לעלייה בשכיחותם של הניתוחים הקיסריים היא היכולת המקצועית של הרופאים עצמם. כפי שציין דוקטור קידר, אחת הסיבות הנפוצות לניתוח קיסרי היא לידה נרתיקית שלא מתקדמת בקצב הראוי ומעמידה בסכנה את היולדת ואת התינוק. אבל מהו בדיוק קצב ראוי להתקדמות של לידה נרתיקית? מתי אנחנו מחליטים שלידה נרתיקית לא מתקדמת כמו שצריך וחובה עלינו לעבור לניתוח קיסרי? אלו שאלות שאין עליהן תשובה אובייקטיבית ומוחלטת. רופא אחד יאמר שצריך לנתח אחרי שעתיים שהלידה הנרתיקית לא מתקדמת ורופא אחר יאמר שלוש שעות. ההערכות האלה תלויות במגוון גורמים, החל מבריאותה וההיסטוריה הרפואית של היולדת, דרך הניסיון המקצועי שיש או אין לרופא בהתמודדות עם לידות מסובכות וכלה בתרבות הארגונית המקובלת בבית החולים שבו מדובר. יש מחקר שהראה שאם מאריכים את פרק הזמן שבו מאפשרים ללידה הנרתיקית להתעכב בשעה שלמה נוספת לפני שרצים לניתוח הקיסרי, שיעור הניתוחים הקיסריים יורד בחצי ללא כל שינוי בשיעורי התמותה של היולדות או העוברים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">44:48</span>
                </div>
                <div class="content">
                    <p>יכול להיות שאתם שואלים את עצמכם, 'נו אז מה? מה אכפת לנו אם יותר נשים בוחרות ללדת בניתוח קיסרי גם אם הן לא חייבות?'. אז נכון, יש קצת יותר סיכון לסיבוכים, אבל ההבדל בין הסיכון בלידה רגילה לקיסרית הוא די זניח וחוץ מזה זו באמת זכותה של אישה להחליט על גופה שלה במיוחד אם היא מודעת לכל הסיכונים וקיבלה מהרופאים את כל המידע הנחוץ לה. והאמת זו דעה לגיטימית לחלוטין. אני גם חושד שזו חלק מהסיבה שרופאים רבים לא ממש מתווכחים יותר מדי עם נשים שמבקשות ללדת בניתוח קיסרי אלקטיבי. אבל זה לא סוף הסיפור, מכיוון שבוויכוח סביב הניתוחים הקיסריים האלקטיביים מעורבים עוד שני צדדים שבדרך כלל קולם לא ממש נשמע בוויכוח הזה. הראשון הם התינוקות עצמם.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">45:49</span>
                </div>
                <div class="content">
                    <p>נכון להיום לא ברור לגמרי אם לניתוח הקיסרי יש השפעה שלילית כלשהי על התינוק ביחס ללידה נרתיקית. ישנן עדויות מסוימות לכך שתינוקות שנולדו בניתוח קיסרי עלולים לפתח בבגרותם בעיות במערכת העיכול או בעיות במערכת החיסון. אם כי דוקטור קידר מאמין שניסיון מצטבר של עשרות שנים מוכיח שהניתוח הזה בטוח לגמרי עבור הילודים.</p>
                </div>
            </article>
            
            <article class="paragraph speaker-ד"ר ראובן קידר type-content">
                <div class="paragraph-meta">
                    <span class="speaker-name">ד"ר ראובן קידר</span>
                    <span class="timestamp">46:16</span>
                </div>
                <div class="content">
                    <p>בעיקרון לא צריכה להיות השפעה על ההתפתחות בהמשך. יש המון תיאוריות ומחקרים שאמרו שילדים שנולדו בניתוחים קיסריים חשופים יותר למחלות כאלו ואחרות בגיל ילדות. כשאתה רואה סדרות גדולות יותר כנראה שזה לא מדויק. אחת התיאוריות הייתה שהמעבר בתעלת הלידה חושף את היילוד לאורגניזמים שיש בתוך תעלת הלידה וזה בונה לו מערכת חיסונית טובה יותר. היו ניסיונות בעולם לקחת קצת, נקרא לזה הפרשות נרתיקיות ולמרוח בהם ילודים שנולדו בלידה קיסרית כדי לדמות כאילו שהם עברו בתעלת הלידה אבל זה לא שינה שום דבר בתוצאות קצרות הטווח וארוכות הטווח. כך שלטווח ה... יש קצת יותר סיבוכים נשימתיים לילודים שנולדים בקיסריים אפילו במועד, והמעבר בתעלת הלידה כן מוריד סיבוכים נשימתיים, כנראה הסחיטה הזו של הריאות עושה משהו טוב לילודים. פרט לזה לא צריך להיות... יש לנו כבר דורות של ילדים, אני חושב מיליונים, עשרות מיליונים שנולדו בקיסרי ותוחלת החיים שלהם לא שונה מאלו שנולדו בלידות רגילות, אין להם יותר תחלואה ארוכת טווח, לכן אני לא חושב שצריך להיות הבדל.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">47:28</span>
                </div>
                <div class="content">
                    <p>אין ספק שדוקטור קידר יודע על מה הוא מדבר, אבל חשוב גם לזכור שאנחנו עדיין רחוקים מלהבין את גוף האדם בצורה מושלמת. למשל רק ב-20 השנים האחרונות פחות או יותר גילינו שהתפתחות הגוף מושפעת לא רק מהגנים שקיבלנו מההורים שלנו אלא גם מהאפיגנטיקה, סדרה של הוראות נוספות 'במרכאות' שאנחנו מקבלים מהאם בזמן ההיריון ואולי גם בזמן הלידה שלעיתים יש להן השפעה מהותית עלינו. האם העובדה שהתינוק נולד בניתוח קיסרי מונעת ממנו להיחשף לשינויים אפיגנטיים מהותיים? או ההפך, אולי הלידה הקיסרית גורמת לשינויים אפיגנטיים שאנחנו לא ממש מבינים? המחקר בתחום הזה נמצא ממש בראשיתו.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">48:19</span>
                </div>
                <div class="content">
                    <p>הצד הנוסף השני בוויכוח הזה הוא אני, אתם, כולנו, האנושות. למה אני מתכוון? ובכן בואו ניקח צעד אחד אחורה ונדבר על אבולוציה וברירה טבעית. לכל אורך ההיסטוריה האנושית בני האדם היו נתונים בצבת של שני גורמים שמשפיעים על תהליך הלידה אבל כל אחד בכיוון אחר. הגורם הראשון הוא העובדה שלבני האדם יש מוח גדול מאוד וכתוצאה מכך לתינוקות אנושיים יש ראש גדול יותר ביחס לקופי אדם אחרים למשל. ככל שהראש של העובר גדול יותר כך המוח שלו יכול להיות גדול יותר וככל שהמוח גדול יותר כך גדל גם הסיכוי שהתינוק ישרוד ויוכל להעמיד צאצאים חדשים. במילים אחרות, ראש גדול לתינוק הוא יתרון מבחינה אבולוציונית.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">49:14</span>
                </div>
                <div class="content">
                    <p>אבל מצד שני לבני האדם יש עוד תכונה חשובה שמבדילה אותנו משאר בעלי החיים, היכולת שלנו ללכת על שתי רגליים. גם הליכה זקופה היא יתרון אבולוציוני אדיר, היא משחררת את הידיים שלנו לעשות דברים אחרים כמו למשל להחזיק כלים. כדי ללכת ולרוץ על שתי רגליים האגן צריך להיות צר יחסית, או במילים אחרות לאישה עם אגן צר יש גם כן יתרון מבחינה אבולוציונית. אז הנה לפניכם הבעיה. יש לנו כוח אבולוציוני שדוחף לכיוון של תינוקות בעלי ראש גדול ומצד שני כוח אבולוציוני מנוגד שדוחף את הנשים להיות בעלות אגן צר.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">50:00</span>
                </div>
                <div class="content">
                    <p>במרוצת האבולוציה האנושית אם כן נוצר שיווי משקל עדין מאוד בין שני הכוחות האלה. אם לתינוק יש ראש קצת גדול מדי או שלאישה יש אגן קצת צר מדי התינוק לא יעבור בתעלת הלידה, הלידה תסתבך ושניהם, גם התינוק וגם האישה ימותו. שיווי המשקל העדין הזה, מסביר דוקטור קידר, הוא הגורם העיקרי לכך שלידה אצל בני האדם היא עניין מסובך ומסוכן הרבה יותר מאשר אצל רוב בעלי החיים האחרים.</p>
                </div>
            </article>
            
            <article class="paragraph speaker-ד"ר ראובן קידר type-content">
                <div class="paragraph-meta">
                    <span class="speaker-name">ד"ר ראובן קידר</span>
                    <span class="timestamp">50:35</span>
                </div>
                <div class="content">
                    <p>לידות שלא מתקדמות זה דבר מאוד ייחודי לבני אדם ולחיות בית מסוימות. בטבע למשל כמעט ולא נראה חיות שלא מצליחות ללדת, שהלידה נתקעת. בבני אדם זה קורה כי יחסית הגודל של העובר, של ראש העובר והאגן הנשי מאוד מאוד דומים והעובר צריך לעבור תהליך של התברגות מאוד מאוד נקרא לזה מתוזמן ומדויק כדי לעבור. ולפעמים גם עובר במשקל תקין לא מצליח לעבור בתעלת הלידה. אם נסתכל על המקבילה לנו הכי קרובה, קופי האדם, גודל של העובר ביחס לאגן של קוף האדם הוא מאוד מאוד קטן והעובר בעצם נופל לתוך תעלת הלידה. אצלנו הוא צריך להידחף פנימה ולעבור ולעשות סיבוב מיוחד עם מנורות מיוחדות כדי לעבור. לפעמים זה לא קורה. ובאמת הקיסריים אפשרו לנו להתגבר על המכשול הזה. כלומר אם בעבר נשים שהלידה שלהם לא התקדמה היו מתות, הם והילדים היו מתים בלידה, גם זה היה קורה גם בלי קשר לקיסריים, היום בעצם אנחנו מצליחים לייצר מצב שגם האימהות וגם הילדים נשארים בחיים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">51:42</span>
                </div>
                <div class="content">
                    <p>והמשפט האחרון של דוקטור קידר מביא אותנו אל נקודה מעניינת מאוד. נשים בעלות אגן צר ותינוקות בעלי ראש גדול מדי שעד לפני לא הרבה שנים היו מתים בלידה ולכן לא מעבירים את הגנים שלהם אל הדור הבא, מצליחים בזכות הניתוחים הקיסריים לשרוד. במילים אחרות סכין המנתחים לא רק חותכת את הרחם אלא היא גם מבטלת במחי יד את השפעתם של שני כוחות מהותיים שעיצבו במשך מיליוני שנים את האבולוציה האנושית ומשחררת את האנושות מהריצותה של הברירה הטבעית העיוורת. היום אנחנו הם אלה שמעצבים ושולטים באבולוציה האנושית, לפחות בהקשר המצומצם של גודל הראש ורוחב האגן.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">52:31</span>
                </div>
                <div class="content">
                    <p>וכבר היום בסך הכל 100 שנה לאחר שניתוחים קיסריים הפכו לבטוחים ושגרתיים, אפשר לראות את ניצני השינוי הזה. במחקר שנערך לפני מספר שנים החוקרים בחנו כמה עשרות אלפי לידות והגיעו למסקנה ששיעור המקרים שבהם התינוק לא היה מסוגל לעבור בתעלת הלידה עלה בעשורים האחרונים ב-10 עד 20 אחוזים ביחס לתקופות קדומות יותר. נכון יש עוד גורמים שיכולים להביא לגידול כזה, למשל עלייה בשיעורי ההשמנה אצל נשים שהיא גורם מוכח לסיבוכים בלידה או תזונה טובה יותר שגורמת לכך שתינוקות בימינו נולדים גדולים יותר מאי פעם. אבל החוקרים שהתחשבו בגורמים האלה באנליזות שלהם טוענים שהגורמים האלה לא יכולים להסביר את הקפיצה הגדולה בשיעור הלידות שמסתבכות. וזה אומר שיכול מאוד להיות שיותר ויותר גנים שגורמים לראשים גדולים ואגן צר מסתננים 'במרכאות' למאגר הרחב שנקרא הגנום האנושי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">53:45</span>
                </div>
                <div class="content">
                    <p>שוב צריך לשים את המחקר הזה בפרופורציה. התוצאות המדוברות הן לא מוחלטות ויש מי שטוענים שהמחקר הזה לא הצליח להוכיח קשר מספיק חזק בין ניתוחים קיסריים והכיוון החדש לכאורה של התפתחות אבולוציונית אצל בני האדם. אבל אם תוצאות המחקר הזה אכן תקפות, מה עשויות להיות ההשלכות של התפתחות אבולוציונית חדשה שכזו? ובכן אף אחד לא יודע וזו בדיוק הבעיה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">54:18</span>
                </div>
                <div class="content">
                    <p>מצד אחד לא סביר להניח שבשלב כלשהו בעתיד הרחוק נגיע למצב שבו בני אדם כבר לא יכולים בכלל להיוולד בלידה טבעית. יש עוד גורמים שמגבילים את גודל המוח שלנו כמו למשל דרישות האנרגיה העצומות של האיבר המיוחד הזה. אבל מצד שני זו בהחלט לא תהיה הפעם הראשונה שבה היכולת שלנו להשתמש בטכנולוגיה משנה את מי שאנחנו. למשל בישול הוא משהו שבני אדם עושים לפחות 250 אלף שנה ויש חוקרים שטוענים שאפילו יותר ממיליון וחצי שנה. עובדה ידועה היא שבישול מאפשר לנו לנצל את האנרגיה האגורה במזון בצורה הרבה יותר יעילה. עד כמה יעילה? ובכן מחקר שבחן כמה אלפי נשים גרמניות שבחרו לאכול אך ורק מזון לא מבושל העלה שמאזן האנרגיה בגופן התדרדר במידה כזו עד שלפחות מחצית מהן הפסיקו לקבל מחזור. או במילים אחרות די ברור שאנחנו בני האדם כבר לא יכולים לשרוד בלי לבשל את האוכל שלנו.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">55:30</span>
                </div>
                <div class="content">
                    <p>למעשה אין אף תרבות אנושית מוכרת עתיקה או מודרנית שאין בה בישול של מזון. בנוסף עדויות ארכיאולוגיות מראות בבירור שלכל אורך ההיסטוריה האנושית השיניים שלנו הלכו ונעשו קטנות יותר בעוד שהמוח שלנו הלך ונעשה גדול יותר. שינויים שככל הנראה קשורים ליתרונות שבאכילת בשר מבושל. אנחנו לא יכולים לצפות אילו השפעות תהיינה לניתוח הקיסרי על האנטומיה האנושית בעוד אלפי דורות, אבל הדוגמה של הבישול מלמדת אותנו שההשפעות האלה עלולות להיות משמעותיות מאוד.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">56:09</span>
                </div>
                <div class="content">
                    <p>ההבדל העקרוני היחיד בין ההשפעה של הבישול על האבולוציה שלנו וההשפעה של הניתוח הקיסרי הוא שהפעם אנחנו מודעים להשפעה הזו ולפחות באופן תיאורטי יש לנו עדיין את האפשרות להחליט אם אנחנו מעוניינים בשינוי הזה או לא. אין כמעט ספק שהדורות הבאים יעמדו בפני דילמה לא קלה. האם להגביל את שיעור הלידות בניתוחים קיסריים באופן דרמטי? דבר שללא ספק יחייב גם הפקעה מסוימת של זכותה של האישה להחליט על גופה, או לתת לקדמה האנושית לעשות את שלה גם אם אנחנו לא ממש בטוחים איזה השפעה תהיה לעלייה בשכיחות של הניתוחים הקיסריים על עתידה של האנושות.</p>
                </div>
            </article>
            
            <article class="paragraph speaker-פרופ' האנה גרייס דאלן type-content">
                <div class="paragraph-meta">
                    <span class="speaker-name">פרופ' האנה גרייס דאלן</span>
                    <span class="timestamp">56:56</span>
                </div>
                <div class="content">
                    <p>התערבות באופן שבו בני האדם מביאים ילדים לעולם היא כמו לזרוק אבן לאגם. הגלים שנוצרים מהפגיעה הזו הולכים ומתפשטים ברחבי האגם ואין לך מושג להיכן הם יגיעו אבל אתה יכול להיות בטוח שתהיה לזה איזושהי השפעה באיזשהו חוף מרוחק. רק בשנים האחרונות התחלנו להביט מעבר לאבן הנזרקת אל אותם חופים רחוקים ומה שאנחנו רואים שם הוא מאוד מאוד מפחיד.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">57:43</span>
                </div>
                <div class="content">
                    <p>אבל בינתיים עם כל הכבוד לדורות הבאים, כאן בחדר יש רק נציגה אחת של הדור הבא שמעניינת את כולם. דוקטור מורן פז מבצע את החתך האופקי בחלקו התחתון של הרחם ומייד נגלה לעינינו ראש קטן וחמוד.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">58:02</span>
                </div>
                <div class="content">
                    <p>חזק חזק חזק. תדחפי לי בבקשה. קצת לחץ. אין בלונד. לא נורא. קצת לוחצים על הבטן. שלום! בוקר טוב! שלום! אוי איזה מאמי! מזל טוב! עם שפתון. נראה לי שצדקו, זה ממש ילדה. אה, זה כן בלונד? כן, קצת בהיר. היי, בוא נמריץ אותה קצת. שלום! שלום לך! בוא נראה אותה. נוריד קצת את הווילון. תראו מי נולדה. הנה מי נולדה. מחור, טלפון, אלירן אלירן. אפשר אפשר, פיתום בבקשה, הרבה יותר טוב, מעולה. היא ממש טובה. אוי איזה בובה. נכון, חמודה חמודה חמודה. תשמעו, אם אתם לא רוצים אני לוקח, היא חמודה לאללה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">59:02</span>
                </div>
                <div class="content">
                    <p>האחות לוקחת את התינוקת בזרועותיה, מבצעת בה מספר בדיקות ראשוניות ואז ממהרת להניח אותה בחיקה של אילנית. מילא ההורים הנרגשים, מילא שאני מתרגש כאילו לא נכחתי כבר בשלוש לידות קודמות, אפילו הצוות הרפואי נרגש בבירור למרות שאני בטוח שכל אחד מהם ראה את הרגע הזה חוזר על עצמו לפחות כמה אלפי פעמים בעבר. כנראה שיש דברים שפשוט אי אפשר להתרגל אליהם.</p>
                </div>
            </article>
            
            <article class="paragraph speaker-אלירן type-content">
                <div class="paragraph-meta">
                    <span class="speaker-name">אלירן</span>
                    <span class="timestamp">59:33</span>
                </div>
                <div class="content">
                    <p>איזה תות, איזה לשון קטנה, היא נראית כמו תוכי.</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">59:36</span>
                </div>
                <div class="content">
                    <p>באמת? מה אתה אומר רונה?</p>
                </div>
            </article>
            
            <article class="paragraph speaker-אלירן type-content">
                <div class="paragraph-meta">
                    <span class="speaker-name">אלירן</span>
                    <span class="timestamp">59:38</span>
                </div>
                <div class="content">
                    <p>כן, רונה, יש מצב רונה.</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">59:41</span>
                </div>
                <div class="content">
                    <p>שלום רונה.</p>
                </div>
            </article>
            
            <article class="paragraph speaker-אלירן type-content">
                <div class="paragraph-meta">
                    <span class="speaker-name">אלירן</span>
                    <span class="timestamp">59:43</span>
                </div>
                <div class="content">
                    <p>אויש חיים שלי מאמא. אוי איזה מאמא, איזה פרצוף מקווצ'ץ'. תצלם אותנו.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">59:52</span>
                </div>
                <div class="content">
                    <p>טוב, אני ואתה נציל את העולם, זה מה שיוצא מהשיר הזה, כן. נשאיר אתכם לבד?</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">59:58</span>
                </div>
                <div class="content">
                    <p>תודה.</p>
                </div>
            </article>
            
            <article class="paragraph speaker-דליה (אחות) type-content">
                <div class="paragraph-meta">
                    <span class="speaker-name">דליה (אחות)</span>
                    <span class="timestamp">60:12</span>
                </div>
                <div class="content">
                    <p>עוד מעט אנחנו נצא ביחד ממש לכאן לחדר התאוששות, נשקול אותה, תוכלי לעשות סקין-טו-סקין עד שאת... נסיים איתך, נעביר אותך למיטה להתאוששות וזהו, תוכלו להיות ביחד. בסדר?</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">60:25</span>
                </div>
                <div class="content">
                    <p>תודה רבה.</p>
                </div>
            </article>
            
            <article class="paragraph speaker-אלירן type-content">
                <div class="paragraph-meta">
                    <span class="speaker-name">אלירן</span>
                    <span class="timestamp">60:27</span>
                </div>
                <div class="content">
                    <p>מתוקה, איזה מאמי, איזה חיים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">60:31</span>
                </div>
                <div class="content">
                    <p>המונח שבו השתמשה האחות דלית, 'סקין-טו-סקין' (Skin to skin), עור לעור, הוא עוד שכלול שנוסף לניתוחים הקיסריים בשנים האחרונות. הניסיון לימד את הרופאים שמגע ישיר בין האם ותינוקה מייד בדקות הראשונות שלאחר הלידה תורם מאוד להפרשה של האוקסיטוצין, הורמון האהבה, שתורם ליצירת קשר עמוק בין האם והילד, מסייע להנקה, מוריד את הסיכון לדיכאון שלאחר לידה וגורם לתינוקות להיות רגועים יותר.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">61:02</span>
                </div>
                <div class="content">
                    <p>בעבר, שנים אחורה, אישה הייתה עוברת ניתוח קיסרי, הייתה רואה את התינוק עובר לפעמים שמונה שעות, לפעמים 12 שעות, לפעמים יום לאחר מכן יש גיחוך לתינוקות תקופה שהיא יחסית מאוד ממושכת וזה דבר שהוא מקשה. זאת אומרת אתה עובר ניתוח, כאילו אתה עובר ניתוח, את אמא וזהו וכאילו אוקיי אבל איפה התינוק שלי? זאת אומרת זה... אז בקטע הזה חל שיפור מהותי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">61:26</span>
                </div>
                <div class="content">
                    <p>בינתיים בעוד אילנית ואלירן מלטפים ומחבקים את רונה הקטנה, אני רואה מעבר לווילון את דוקטור פז שולף משהו די גדול מתוך בטנה של אילנית. זה הרחם?</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">61:38</span>
                </div>
                <div class="content">
                    <p>כן. אנחנו מוודאים שאין שאריות שליה בפנים, מנקים... יש לך רחם מאוד מעניין. כן? הוא נראה קצת מהווריאנט של דו-קרני. לא ממש בצורה של לב קשה.</p>
                </div>
            </article>
            
            <article class="paragraph speaker-ד"ר ראובן קידר type-content">
                <div class="paragraph-meta">
                    <span class="speaker-name">ד"ר ראובן קידר</span>
                    <span class="timestamp">61:54</span>
                </div>
                <div class="content">
                    <p>יש לו צורה של לב קשה. דוקטור פז ראה את זה בהתחלה, הוא צדק.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">61:58</span>
                </div>
                <div class="content">
                    <p>דוקטור פז מניח את הרחם על הבטן ובסבלנות ובמיומנות תופר את החתך הרחב. כשהוא מסיים הוא מחזיר את הרחם אל תוך חלל הבטן וניגש למלאכת הסגירה של כל החתכים שעשה. אבל עכשיו בסדר הפוך.</p>
                </div>
            </article>
            
            <article class="paragraph speaker-מיכל (אחות) type-content">
                <div class="paragraph-meta">
                    <span class="speaker-name">מיכל (אחות)</span>
                    <span class="timestamp">62:14</span>
                </div>
                <div class="content">
                    <p>טוב, בוא נתפוס את הסקאר הזה, דליה ספירה אחרונה. דייקנים אוהבים את זה. תסתכלי. מאה אחוז. בסדר. מחטים 1, 2, 3, 4, 5 מחטים, שני להבים. ספירה שלישית תקינה.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">62:29</span>
                </div>
                <div class="content">
                    <p>תודה רבה. אילנית הכל טוב. הספירות זה חלק פורמלי בתהליך, לוודא שלא השארנו שום ציוד בתוך המקומות הלא נכונים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">62:42</span>
                </div>
                <div class="content">
                    <p>סופרים כמה פעמים אני מבין.</p>
                </div>
            </article>
            
            <article class="paragraph speaker-ד"ר מורן פז type-content">
                <div class="paragraph-meta">
                    <span class="speaker-name">ד"ר מורן פז</span>
                    <span class="timestamp">62:43</span>
                </div>
                <div class="content">
                    <p>סופרים כמה פעמים. בכל סגירה של שכבה סופרים עוד פעם כדי לוודא שלא השארנו בשום שכבה לא כלים ולא מרפדים ולא מחטים. אפשר את המיטה למעלה להעלות? קצת, קצת... בסדר. תחזיר אותה אחורה, נכון? יש. עכשיו אנחנו בשכבה האחרונה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">63:02</span>
                </div>
                <div class="content">
                    <p>החיוך על פניה של אילנית מעיד יותר מאלף מילים על המתח שבו הייתה שרויה קודם לכן וכמה הוקלה כעת.</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">63:12</span>
                </div>
                <div class="content">
                    <p>תראה יש מתח מאוד גדול לפני כי זה ניתוח, לא עשיתי אף פעם ואני לא יודעת איך זה. אבל הצוות היה פה מדהים. מדהים מדהים מדהים מדהים ומקצועי ואנושי ואין מילים להגיד. ואחרי, אתה יודע זה כבר כאילו אתה רוצה להיות אחרי, אתה לא יודע איך זה, אתה לא יודע איך זה ו...</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">63:37</span>
                </div>
                <div class="content">
                    <p>ראיתי שירדו לך דמעות כשראית את רונה פעם ראשונה.</p>
                </div>
            </article>
            
            <article class="paragraph speaker-אילנית type-content">
                <div class="paragraph-meta">
                    <span class="speaker-name">אילנית</span>
                    <span class="timestamp">63:41</span>
                </div>
                <div class="content">
                    <p>מאוד. מה זה מרגש תשמע, אתה מחכה לה. אני גם סתם ברמה של הסיפור האישי, אני גרושה, אלירן הוא הבן זוג השני שלי ולקח הרבה זמן לבטוח ולקח הרבה זמן להיות בזוגיות וזה ניצחון קטן להצליח.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">64:06</span>
                </div>
                <div class="content">
                    <p>הניתוח הקיסרי הגיע לסיומו. הצוות הרפואי לא עוצר לנוח והם כבר מסדרים את חדר הניתוח ומכינים אותו לניתוח הבא. אילנית נלקחת לחדר התאוששות ואלירן מקבל את רונה הקטנה לידיו. אני עוקב אחריהם לחדר צדדי ומוצא את אלירן יושב בכורסה נוחה, מערסל בזרועותיו את רונה שעתופה בבדים חמים מכף רגל ועד ראש. אני נזרק בבת אחת 16 וחצי שנים לאחור, אל הרגע שבו ישבתי אני, אולי על אותה כורסה בדיוק והחזקתי בדיוק באותו האופן את נוגה בתי הבכורה שנולדה דקות ספורות קודם לכן. אני יודע בדיוק אילו רגשות עוברים לאלירן בראש ברגע זה. ההתרגשות, ההבנה שמהרגע הזה החיים שלך לעולם לא יהיו אותו הדבר, ואהבה. אהבה כמו שלא האמנתי שאפשר לאהוב.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">65:16</span>
                </div>
                <div class="content">
                    <p>הנה אבא מאושר. הכי מאושר בעולם. איזה תינוקת מהממת. איך התחושה הזו של להסתכל עליה ככה להחזיק אותה?</p>
                </div>
            </article>
            
            <article class="paragraph speaker-אלירן type-content">
                <div class="paragraph-meta">
                    <span class="speaker-name">אלירן</span>
                    <span class="timestamp">65:26</span>
                </div>
                <div class="content">
                    <p>מדהים, מדהים, מדהים. משהו שלא חושב שהרגשתי בחיים שלי. אין הרבה רגעים כאלה. חבל על הזמן, חבל על הזמן.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">66:07</span>
                </div>
                <div class="content">
                    <p>זהו, עד כאן. יש לי לא מעט אנשים להודות להם על החוויה המיוחדת הזאת. לאלי דדון דובר בית החולים כרמל, וללימור רייך שעזרה לי ליצור את הקשר הראשוני עם בית החולים. לדוקטור ראובן קידר מנהל מחלקת היולדות ולדוקטור מורן פז שענו בסבלנות ראויה לציון על כל השאלות המציקות שלי. למיכל ודליה האחיות ולסאשה הרופאה המרדימה. תודה גם לדוקטור אריאל זילברליכט שהציע לי את הרעיון לפרק הזה לפני כמעט 10 שנים, הוכחה שגם אם לוקח לי המון זמן אני באמת לוקח את ההצעות שלכם ברצינות. וכמובן תודה ענקית לאילנית ואלירן שהסכימו לשתף אותי ואתכם באחד הרגעים החשובים והמיוחדים ביותר בחייהם. אני מקווה שהפרק הזה יהיה עבורכם מזכרת נפלאה מהרגע הזה. ואחרונה חביבה לרונה הקטנה שזכתה בשני הורים מקסימים ואוהבים. שיהיו לך חיים נפלאים, מלאי אהבה ואושר. מיד נמשיך לעדכונים מה נעשה ברשת שלנו ועוד, אבל ראשית כתמיד חסות קצרה.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">67:23</span>
                </div>
                <div class="content">
                    <p>מה חדש ברשת עושים היסטוריה? בעושים פסיכולוגיה דוקטור מעיין בוימן משיטה לוקחת אותנו אל העולם המשונה של ההיפנוזה בצמד פרקים שבוחנים מהי היפנוזה, מי ניתן להפנוט בקלות ומי לא, ומה עלה בגורלה של נערה ישראלית צעירה שבשנות ה-70 עברה היפנוזה ולא הצליחה להתעורר ממנה. בעושים טכנולוגיה דוקטור יובל דרור עונה על שאלה ששאלו אותו לא מעט מאזינים לאורך השנים: תגיד מה הבעיה שלך עם אפל? במוצרי של אפל משתמשים מיליארדי בני אדם בכל רחבי העולם, אבל יובל לא מוכן לקנות אף אחד מהמוצרים האלה. אבל למה יובל? מה הבעיה שלך עם אפל? ביוצאים בשאלה, הפודקאסט של עמותת הלל, העיתונאי אטילה שומפלבי מארח את יוכבד אוחיון בת להורים חרשים על האכזבה שלה מהחברה החרדית בה גדלה וכיצד הפכה שפת הסימנים לגשר שלה בין העולם החרדי והחילוני. בעושים חשבון עדיין אני על כישלון המיקרו אשראי. רעיון המיקרו אשראי זיכה את הוגיו בפרס נובל אבל בשטח הוא לא עזר לעניים להקים עסקים ולהיחלץ מהעוני. פרופסור עומר מואב ושירה הדס נקר עוסקים בתקווה לצמצום העוני העולמי. הפרק הזה אני חייב לציין מעניין אותי במיוחד מכיוון שעסקתי ברעיון של מיקרו אשראי באחד הפרקים הקודמים של עושים היסטוריה לפני 6 או 7 שנים. ואחרונה חביבה עושים תוכנה עם בועז לביא, הכל על Onboarding. מזל טוב, עברתם את הראיונות והתרגילים והתקבלתם לעבודה. איך יראה היום הראשון שלכם במשרד? מה חשוב שיהיה בו? רינה ארכשטיין מנהלת ו-Tech Lead ב-Google Cloud מכירה את התהליך הרגיש הזה של Onboarding משני צדדיו. כל הפודקאסטים שלנו זמינים באתר שלנו osimhistoria.com, באפליקציית עושים היסטוריה באנדרואיד ובכל אפליקציות הפודקאסטים באשר הן. אם אתם אוהבים את עושים היסטוריה ומעוניינים לתמוך בה אנא עזרו לנו להביא מפרסמים ונותני חסות. ואם הארגון שלכם שוקל להשיק פודקאסט משל עצמו, ספרו למנהלים שלכם עלינו ועל שירותי הפקת הפודקאסטים שאנחנו מספקים. נכון להיום יצרנו לפחות 40 או 50 פודקאסטים בעברית ובאנגלית עבור מיטב החברות והארגונים במשק. Wix, CheckPoint, יד ושם, Salesforce, חברת חשמל, אוניברסיטת חיפה, מכבי אש והרשימה עוד ארוכה. לא פחות חשוב יש לנו קבלות על ההצלחה. הפודקאסט שאנחנו מפיקים עבור חברת אבטחת המידע Cybereason למשל נמצא באופן כמעט קבוע ברשימת 20 הפודקאסטים הטכנולוגיים המצליחים ביותר בארצות הברית ב-iTunes. יש הרבה אנשים שיודעים לעשות פודקאסטים אתם יודעים, אבל לא הרבה יודעים לעשות פודקאסטים מצליחים. דברו איתי ran@ranlevi.com. כמו כן שלושת ספריי זמינים לרכישה באתר ואתם יכולים להזמין אותי גם להרצאות אצלכם בארגון ובחוג בית. עושים היסטוריה הם דור שפיר, הדס דרוקר ושלי נוי בעריכה ובהפקה, ואיתם גם יותם להב שבשבוע שעבר נישא לבחירת ליבו. מזל טוב ענקי ליותם ממני ומכל הצוות ואנחנו מחכים לראות איזה תינוק קטן באולפן, אבל בלי לחץ כן? מיכל איברטובסקי מנהלת את סיפור משפחתי, אפי פריגר במכירות, אביב שם טוב מנהל ההפקה, דני טימור המנהל העסקי ואני רן לוי כותב ומגיש. ד"ש חם לישראל העוזרי. נשתמע בפרק הבא. להתראות.</p>
                </div>
            </article>
            
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>