<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>417: השתלת כליה, חלק ב' [עושים היסטוריה] - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>417: השתלת כליה, חלק ב' [עושים היסטוריה]</h1>
        <div class="meta-row">
            <span class="meta-date">פורסם ב: 29 בינואר 2024</span>
            <a href="../../podcasts/vshym-hystvryh.html" class="meta-feed">עושים היסטוריה</a>
        </div>
    </div>

    <div class="player-container">
        <audio id="audio-player" controls>
            <source src="https://api.spreaker.com/download/episode/58487042/ep416_kidney_transplant_part2.mp3" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל מין 'רגע, אבל אם הוא עשה ככה'... תקשיבו לזה. יש עשרה חדרים, בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן. ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזו דלת כל אחד מהם פירק. השאלה היא, בסוף הלילה הזה, מה המספר המקסימלי של דלתות שיכולות להיות במחסן?</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">01:13</span>
                </div>
                <div class="content">
                    <p>במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתה ט' עד יא'. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים נבחרות ישראל במדעים, בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקיפ בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידס.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">02:30</span>
                </div>
                <div class="content">
                    <p>שלום וברוכים הבאים לעושים היסטוריה. פרק 417, השתלות כליה, חלק ב'.</p>
                </div>
            </article>
            
            <article class="paragraph speaker-נורוז type-content">
                <div class="paragraph-meta">
                    <span class="speaker-name">נורוז</span>
                    <span class="timestamp">03:22</span>
                </div>
                <div class="content">
                    <p>אז הלכתי לרופא והרופא אמר לי לעשות בדיקות, בדיקת דם רגילה. אחרי בדיקת דם רגילה, אז עפתי למיון.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">03:32</span>
                </div>
                <div class="content">
                    <p>יום אחד, לפני מספר שנים, התהפכו חייה של נורוז, אם צעירה לשלוש בנות מדליית אל כרמל שלייד חיפה.</p>
                </div>
            </article>
            
            <article class="paragraph speaker-נורוז type-content">
                <div class="paragraph-meta">
                    <span class="speaker-name">נורוז</span>
                    <span class="timestamp">03:51</span>
                </div>
                <div class="content">
                    <p>באותו יום של... כן. ממש פתאומי כאילו.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">03:57</span>
                </div>
                <div class="content">
                    <p>באותו הזמן בערך, גם חייו של ליאור, רופא שיניים מצליח מאזור המרכז, התהפכו בצורה דומה, כשמחלה גנטית נדירה התפרצה אצלו ושתי כליותיו הפסיקו לעבוד.</p>
                </div>
            </article>
            
            <article class="paragraph speaker-ליאור הרציאנו type-content">
                <div class="paragraph-meta">
                    <span class="speaker-name">ליאור הרציאנו</span>
                    <span class="timestamp">04:12</span>
                </div>
                <div class="content">
                    <p>מבחינתי קודם כל החשיפה הייתה החלק המאוד קשה. זאת אומרת לפנות לאנשים פתאום בבקשת עזרה. זה משהו שאני לא רגיל אליו.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">04:20</span>
                </div>
                <div class="content">
                    <p>המסע המפרך שעברו נורוז וליאור מגיע לסיומו ברגע הזה. הרגע שבו הם יושבים בחדריהם בבית החולים בילינסון ומתכוננים לפגוש בפעם הראשונה את האדם שעומד להציל את חייהם במובן הכי מילולי של הביטוי. אבל אני ואתם נפגוש אותו, או למעשה אותה, נועה, לפניהם.</p>
                </div>
            </article>
            
            <article class="paragraph speaker-נועה type-content">
                <div class="paragraph-meta">
                    <span class="speaker-name">נועה</span>
                    <span class="timestamp">04:44</span>
                </div>
                <div class="content">
                    <p>אה טוב, אני נועה, בת 33, נשואה פלוס חמישה ילדים, אחות במקצועי, עובדת בפנימית בבית חולים. גרה בשומרון, ביישוב הר ברכה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">04:58</span>
                </div>
                <div class="content">
                    <p>סיפור התרומה של נועה מתחיל לפני לא פחות משבע שנים, ודווקא אצל בעלה, חיים.</p>
                </div>
            </article>
            
            <article class="paragraph speaker-חיים type-content">
                <div class="paragraph-meta">
                    <span class="speaker-name">חיים</span>
                    <span class="timestamp">05:07</span>
                </div>
                <div class="content">
                    <p>אני עובד כעורך וידאו, אז עבדתי בארגון הידברות, שיצא לי להיחשף לסיפורים בעצם של תורמי כליה, היה את התורם ה-99 שהיה לו כתבה באיזה עלון וגם יצא לי לערוך הרצאה על מישהי שתרמה כליה תוך מסגרת עבודתי. וזה באמת כאילו כשאתה שומע חוויות של אנשים אחרים, אתה שומע בעצם שזה לא בשמיים מה שנקרא. זה משהו שכל אחד יכול לעבור וזה משהו שאפשר אחר כך לחזור לחיים שלך כרגיל ומישהו אחר זוכה לנהל אורך חיים רגיל שזה לא משהו שהוא מובן מאליו.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">05:54</span>
                </div>
                <div class="content">
                    <p>התרומה האלטרואיסטית והאמיצה של חיים הובילה את נועה להחלטה אמיצה משלה.</p>
                </div>
            </article>
            
            <article class="paragraph speaker-נועה type-content">
                <div class="paragraph-meta">
                    <span class="speaker-name">נועה</span>
                    <span class="timestamp">06:01</span>
                </div>
                <div class="content">
                    <p>אז כבר אז התגבשה אצלי החלטה שביום מן הימים אני אתרום גם כליה. לפני כחצי שנה נחשפתי לפוסט בפייסבוק של מכרה של ההורים שלי מהקהילה, ובו היא מבקשת כליה, מספרת על עצמה ושהיא צריכה כליה. וככה הפוסט לא יצא לי מהראש, אחרי שבוע פניתי למתנת חיים, התחלתי בעצם את כל התהליך עבורה.</p>
                </div>
            </article>
            
            <article class="paragraph speaker-נועה type-content">
                <div class="paragraph-meta">
                    <span class="speaker-name">נועה</span>
                    <span class="timestamp">06:33</span>
                </div>
                <div class="content">
                    <p>בבדיקת הצלבה הבנתי שאני לא אוכל לתרום לה. אז ביקשתי ממתנת חיים לעבור לבא בתור, ואז הציעו את דוקטור ליאור.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">06:40</span>
                </div>
                <div class="content">
                    <p>עמותת מתנת חיים, מיסודו של הרב ישעיהו הבר זכרונו לברכה, היא זו שחיברה בין נועה לבין ליאור ונורוז, ואפשרה את ההצלבה שבמסגרתה יקבל ליאור את הכליה של נועה, ונורוז תקבל את הכליה של מורן, אשתו של ליאור. אבל לפני הכל, נועה נדרשה לעבור סדרה של בדיקות מקיפות, פיזיות ונפשיות, כדי לוודא שהיא אכן כשירה לוותר על אחת מכליותיה.</p>
                </div>
            </article>
            
            <article class="paragraph speaker-נועה type-content">
                <div class="paragraph-meta">
                    <span class="speaker-name">נועה</span>
                    <span class="timestamp">07:08</span>
                </div>
                <div class="content">
                    <p>קודם כל יש בדיקות דם, שתן, שצריך לעשות. אה אחר כך יש אה מזמינים אותי לבית חולים, מסבירים לי על התהליך, אה יש פגישה עם עובדת סוציאלית, פסיכולוג.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">07:25</span>
                </div>
                <div class="content">
                    <p>מה שאלו אותך בפגישות האלה?</p>
                </div>
            </article>
            
            <article class="paragraph speaker-נועה type-content">
                <div class="paragraph-meta">
                    <span class="speaker-name">נועה</span>
                    <span class="timestamp">07:27</span>
                </div>
                <div class="content">
                    <p>אה רוצים להכיר אותי על בוריי, לראות שאני אה להבין מי אני, מה אני מבחינה פיזית, נפשית, לראות שאני אה בשלה, לראות שאני מתאימה לתהליך, כי אני לא לא מכירה, זה לא משהו שעשיתי אז אה ולהכין אותי, להכין אותי לכל הסיכונים וה אה ומה שאני מה שאני הולכת לעבור.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">07:51</span>
                </div>
                <div class="content">
                    <p>איזה סוג של שאלות שואלים ברמה האישיותית והפסיכולוגית?</p>
                </div>
            </article>
            
            <article class="paragraph speaker-נועה type-content">
                <div class="paragraph-meta">
                    <span class="speaker-name">נועה</span>
                    <span class="timestamp">07:56</span>
                </div>
                <div class="content">
                    <p>אה רוצים להכיר אותי, מי אני, איפה גדלתי, אה איזה משברים עברתי בחיים, אה לראות איך אני מתמודדת אה עם דברים. שאלו אותי אה איך מבחינה אה נפשית אה אני אקבל נגיד אם הכליה לא תיקלט. אה לחשוב על כל ה אה השלכות ועל כל האפשרויות ולראות כאילו לשמוע ממני איך אני אה מתמודדת עם זה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">08:26</span>
                </div>
                <div class="content">
                    <p>ובמקרה של נועה ההתמודדות הנפשית בעיקר עשויה להיות קשה שבעתיים מכיוון שנועה היא בעצמה כאמור אחות במחלקה פנימית, ולכן היא מכירה היטב את הסיכונים שמהם היא עומדת לעבור.</p>
                </div>
            </article>
            
            <article class="paragraph speaker-נועה type-content">
                <div class="paragraph-meta">
                    <span class="speaker-name">נועה</span>
                    <span class="timestamp">08:43</span>
                </div>
                <div class="content">
                    <p>זה כן אה הכניס אותי ליותר לבתים כי אני מכירה אה סיבוכים עם הכליה, יש חולים שאנחנו מטפלים בהם, זה לא לא פשוט לראות את הסבל שלהם ומה שהם עוברים. אז זה כן קצת יותר חששתי אה אבל אה הגעתי להשלמה מלאה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">09:04</span>
                </div>
                <div class="content">
                    <p>שאלתי את נועה מהיכן היא שואבת את תעצומות הנפש הדרושות כדי לקבל את ההחלטה שקיבלה.</p>
                </div>
            </article>
            
            <article class="paragraph speaker-נועה type-content">
                <div class="paragraph-meta">
                    <span class="speaker-name">נועה</span>
                    <span class="timestamp">09:14</span>
                </div>
                <div class="content">
                    <p>מתחילת התהליך, אה גם כשסיפרתי לחברים ומשפחה אה עלו שאלות, אה תהיות לגבי סיכונים אה כמובן גם בוועדה, לאורך כל הדרך אה היו שאלות והתלבטתי וחשבתי על הכל. אה אבל קודם כל עברתי בירור מקיף לגבי בריאותי הפיזית והנפשית כדי לוודא שאני מתאימה לתהליך. דבר שני משתדלת להיות בצד הנכון של הסטטיסטיקה עם אורך חיים בריא. והכי חשוב אני אישה מאמינה, מאמינה בבורא עולם והשגחה פרטית ושכולנו בידיים הכי טובות שיש. אז אני לא לא דואגת מהבחינה הזאת.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">09:55</span>
                </div>
                <div class="content">
                    <p>העובדה שנועה ובעלה הם אנשים מאמינים היא לא מקרית. הסטטיסטיקה מראה בבירור שרובם המכריע של התורמים האלטרואיסטים בישראל הם בני המגזר הדתי.</p>
                </div>
            </article>
            
            <article class="paragraph speaker-נועה type-content">
                <div class="paragraph-meta">
                    <span class="speaker-name">נועה</span>
                    <span class="timestamp">10:07</span>
                </div>
                <div class="content">
                    <p>אה שוב לא מבטלת את זה שזה קיים בכלל האוכלוסייה, אבל זה מאוד חזק במיוחד ביישובים, אה ממש קהילות כאלה כמו משפחה שאני רואה בדברים הקטנים, לידות ואה חלילה אה אבל כאילו אנשים מאוד מתגייסים, מאוד אחד עם השני. אז אה יכול להיות שזה העניין ש אה שדוחף כאילו לנתינה כזאת.</p>
                </div>
            </article>
            
            <article class="paragraph speaker-חיים type-content">
                <div class="paragraph-meta">
                    <span class="speaker-name">חיים</span>
                    <span class="timestamp">10:33</span>
                </div>
                <div class="content">
                    <p>אני חושב שזה גם כשגדלים כשגדלים על זה שיש כאילו אה שיש כאילו את אלוקים ש אה מכוון את העולם, דברים לא לא קורים סתם, אז כאילו חלק מהחשש נגיד זה מה אם אני אצטרך אותה בעתיד וכל ה כאילו אם אין לך את ה את העוגן הזה שיש מישהו שדואג לך מלמעלה אז הרבה יותר קשה לעשות מעשים כאלה. אבל ברגע שאתה יודע שיש מישהו שמכוון ורואה את כל המעשים ולוקח בחשבון גם מעשים כאלה, אז אתה הרבה יותר רגוע. אתה הרבה יותר רגוע ואתה יכול לאפשר לעצמך.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">11:06</span>
                </div>
                <div class="content">
                    <p>רגע לפני ששלושת המשפחות נפגשות לראשונה במסדרון של בית החולים בילינסון, כדאי לעצור לרגע ולשאול את מה שהיא ככל הנראה שאלה מתבקשת. למה שתרומת כליה תהיה אלטרואיסטית? הרי כפי שסיפרתי לכם בפרק הקודם, ניתוחי הצלבה מזמנים לכל המעורבים בדבר סיטואציה רגישה ומלחיצה מאוד. זו הסיבה שאנשי בית החולים לא מרשים לשלושת גיבורי הפרק שלנו להיפגש אלא ממש דקות ספורות לפני הכניסה לחדר הניתוח. האם לא עדיף שתרומת כליה תהיה דומה לכל שאר העסקאות שאנחנו מנהלים בחיינו מול אנשים שאיננו מכירים? עסקה כלכלית שבה אחד מוכר את הכליה שלו והשני קונה אותה בכסף.</p>
                </div>
            </article>
            
            <article class="paragraph speaker-פרופסור רותי רחמימוב type-content">
                <div class="paragraph-meta">
                    <span class="speaker-name">פרופסור רותי רחמימוב</span>
                    <span class="timestamp">12:05</span>
                </div>
                <div class="content">
                    <p>כשאנשים מגיעים ממניע כלכלי, אז אחד אה בסופו של דבר אה אני מרגישה ש כשהם באים אליי והם רוצים הם צריכים את הכסף. זאת אומרת יש הבדל כשהם באים ממניע כלכלי שבאותו רגע אני לחוץ לי הכסף עכשיו אני רוצה למכור את הכליה שלי, אז אני גם פחות שומר על עצמי. זאת אומרת שאנחנו כצוות רפואי רוצים אה להעריך מישהו לתרום, אני רוצה שהערכה שלי אה שהערכה הרפואית תהיה מאוד נקייה ושהוא לא יעלים ממני אה במידע דברים. ואנשים אני שמתי לב שאנשים באים ואני יודעת שהם מנסים להיכנס למערכת ש ש אסור אה שמנסים קצת לרמות אותי, להגיד שהם אלטרואיסטים אבל הם לא, הם מעלימים ממני דברים רפואיים ואז איפשהו אנחנו פוגעים בהם כי אנחנו לא יודעים את כל ההיסטוריה הרפואית שלהם.</p>
                </div>
            </article>
            
            <article class="paragraph speaker-פרופסור רותי רחמימוב type-content">
                <div class="paragraph-meta">
                    <span class="speaker-name">פרופסור רותי רחמימוב</span>
                    <span class="timestamp">13:25</span>
                </div>
                <div class="content">
                    <p>דבר שני אנחנו לא רוצים שילחצו על מישהו 'בוא תתרום כליה ותביא לי את הכסף', זה מביא אותנו לעולם עברייני.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">13:46</span>
                </div>
                <div class="content">
                    <p>בשנים עברו המודעות הציבורית בישראל לצורך בתרומות איברים הייתה מהנמוכות בעולם המערבי מתוך תפיסה שגויה שלפיה היהדות אוסרת כביכול תרומת איברים לאחר המוות. המחסור באיברים להשתלה הביא ישראלים רבים שנזקקו לתהליך הזה לחפש את הפתרון בחוץ לארץ.</p>
                </div>
            </article>
            
            <article class="paragraph speaker-פרופסור רותי רחמימוב type-content">
                <div class="paragraph-meta">
                    <span class="speaker-name">פרופסור רותי רחמימוב</span>
                    <span class="timestamp">13:47</span>
                </div>
                <div class="content">
                    <p>עד בערך 2008 משהו כזה, אנשים היו תורמים רק לבני המשפחה שלהם, זאת אומרת ההשתלות היו בתוך בני משפחה אה ולמעשה לא לא היה המושג של אלטרואיזם כמעט לא היה קיים, ואנשים היו נוסעים להשתלות בחו'ל לסחר אה לקנות איברים בחו'ל שיש בזה אה בעייתיות הן במובן שההשתלות האלה נעשות במדינות אה בדרך כלל עולם שלישי, תוצאות פחות טובות בצורה משמעותית מאשר אצלנו וגם יש כמובן אה את הפן של הניצול של התורמים שלא בודקים אותם כמו שצריך, שמגיעים ממדינות אחרות. בארץ אנחנו בודקים את התורם, אנחנו בודקים אותם אה עושים אה הערכה מאוד מאוד רצינית של התורם. בערך 50 אחוז מהתורמים שרוצים לתרום לא יתרמו בסופו של דבר כי הם לא מספיק בריאים. אני בטוחה שכש אה כשכסף כרוך בזה זה לא נעשה כמו שצריך. כמובן שאין מעקב אחרי האנשים האלה, כמובן שהאנשים האלה שהם מדינות שלישיות שבאים לתרום ממניעים כלכליים אין מעקב אחריהם אחר כך, הם אה חוזרים למדינות שלהם ואף אחד לא בודק שבאמת אה הם אה במעקב טוב אחרי התרומה שהם בסדר, שלא קרה שום דבר, שלא מונעים להם בעיות רפואיות שיכולות אה להיווצר אצלם וכולי. אז כל העניין של סחר באיברים הוא עוול גם לנתרם וגם לתורם ואני ממליצה אה לא לנסוע למדינות האלה ולעשות השתלות בארץ.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">15:17</span>
                </div>
                <div class="content">
                    <p>בשנת 2008 נחקק בישראל חוק ההשתלות שחולל שינוי עמוק בתחום. ראשית, החוק קבע כי נושאי כרטיס תורם, כרטיס אדי שמעיד על הסכמתו של נושא הכרטיס לתרום את איבריו לאחר מותו, מעניק למי שחתום עליו קדימות בתור לקבלת איבר להשתלה. הצעד הזה לבדו הביא לעלייה משמעותית בשיעור ההסכמה לתרומות איברים בקרב משפחות הנפטרים, מ-40 אחוזים ליותר מ-60 אחוזים. שנית, החוק החדש קבע כי התרומה היחידה שמותרת בישראל היא תרומה אלטרואיסטית, דהיינו סחר באיברים הוצא רשמית מחוץ לחוק בישראל, וגם הסדיר את מעמדם של התורמים האלטרואיסטים ואת התמיכה להם הם זכאים לקבל מהמדינה.</p>
                </div>
            </article>
            
            <article class="paragraph speaker-פרופסור רותי רחמימוב type-content">
                <div class="paragraph-meta">
                    <span class="speaker-name">פרופסור רותי רחמימוב</span>
                    <span class="timestamp">16:04</span>
                </div>
                <div class="content">
                    <p>מחזירים להם את ההוצאות, למשל יש הוצאות על תרומה, יש ימי עבודה, יש כאבים, יש כל מיני דברים ש וגם אנחנו צריכים להגיד להם איזושהי תודה כחברה, צריכים להגיד איזושהי תודה. אז מה שקורה עכשיו בישראל זה שאנחנו אה אחד מחזירים להם מימי עבודה, מחזירים להם יש יש מטעם יש חוק ההשתלות, מחזירים להם 40 ימי עבודה, נותנים להם פסיכולוג אה מספר טיפולים פסיכולוגים כדי להתמודד, אולי עם הכאב בכל זאת הם עברו ניתוח, כאב להם אה בכל זאת צריך איזשהו פעמים תמיכה פסיכולוגית בחלק מהאנשים. אה חלק מהביטוחים חינם לאיזושהי תקופה, ביטוחי חיים, ביטוחי בריאות. אה נותנים להם איזשהו אה מלון לנוח בהתחלה, דברים כאלה. אולי צריך לתת להם קצת יותר, אבל אה אבל זה מה שמתאפשר בתוך בתוך החוק מתוך האתיקה הבינלאומית של ההשתלות כי יש הרבה התנגדות ל לתשלום לתורמים מהסיבות שהזכרתי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">17:01</span>
                </div>
                <div class="content">
                    <p>למרות העלייה הניכרת במספרם של התורמים האלטרואיסטים בישראל, ראוי לציין שישנה גם ביקורת רבה על חוק ההשתלות במתכונתו הנוכחית. מרבית הביקורת מתרכזת בשני מישורים. הראשון הוא האיסור המוחלט על מכירת כליה תמורת תשלום, שגורם לכך שבישראל אין מספיק כליות זמינות להשתלה, ובפועל מאלץ משפחות רבות לצאת בכל זאת לחוץ לארץ או לעבור על החוק כדי להציל את חיי יקיריהם.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">17:31</span>
                </div>
                <div class="content">
                    <p>המישור השני הוא בשאלת סמכותן של משפחות הנפטרים למנוע את לקיחת האיברים מגופתו של יקירם, שכן החוק קובע שגם אם הנפטר חתם על כרטיס אדי לפני מותו, המשפחה עדיין יכולה להטיל וטו על ההסכמה הזו. יש מדינות שנוקטות בשיטות אחרות, כמו למשל ספרד, שבה נהוגה שיטת ההסכמה המשוערת, שיטה שבה ההנחה הבסיסית היא שהמנוח הסכים שאיבריו ישמשו לשם השתלה אלא אם כן הוא הביע התנגדות אקטיבית לכך בעודו בחיים. החלת השיטה הזו בספרד הכפילה את שיעור תרומות האיברים במדינה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">18:15</span>
                </div>
                <div class="content">
                    <p>אפשר להמשיך ולדון ארוכות בסוגיות המשפטיות והאתיות שכרוכות בתרומת כליה, אבל השעון מתקתק. בעוד פחות מחצי שעה אמורים לעלות ליאור, נורוז, מורן ונועה על שולחן הניתוחים, מה שאומר שהגיעה השעה להפגיש ביניהם.</p>
                </div>
            </article>
            
            <article class="paragraph speaker-צוות ביה"ח type-content">
                <div class="paragraph-meta">
                    <span class="speaker-name">צוות ביה"ח</span>
                    <span class="timestamp">18:32</span>
                </div>
                <div class="content">
                    <p>את בסדר? יופי, יאללה בואי. אני יפה לתמונות? את מאוד. בואו לשם, בואו כולם לשם.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">18:42</span>
                </div>
                <div class="content">
                    <p>נציגת יחידת ההשתלות מזמינה את המשפחות לצאת כל אחת מחדרה אל המסדרון, ואני והמיקרופון שלי מצטרפים לרגע המאוד מאוד מרגש הזה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">18:54</span>
                </div>
                <div class="content">
                    <p>אני מתרגש נראה לי בדיוק כמוכם. אולי כמעט. אה שלום, ברוכה הבאה. שלום, זאת נועה שאלת שתורמת לליאור. וואו תודה. זאת אשתו של ליאור, מורן, והיא תורמת לנורוז. באהבה. וואו. תודה. נועה, זאת נורוז שזאת תורמת למורן. אה חבר'ה. מרגש. לגמרי.</p>
                </div>
            </article>
            
            <article class="paragraph speaker-נועה type-content">
                <div class="paragraph-meta">
                    <span class="speaker-name">נועה</span>
                    <span class="timestamp">19:28</span>
                </div>
                <div class="content">
                    <p>איזה מדהים זה. מדהים אתם. מי שעושה חשבון גם אתם, איזה זכות גדולה. אתם עברתם אותנו בילדים, אתם חמישה. טוב לא עושים תחרות. לא לא. יופי, אבל זה ילדים איכותיים יש לכם לפי ההתרשמות הקצרה.</p>
                </div>
            </article>
            
            <article class="paragraph speaker-נורוז type-content">
                <div class="paragraph-meta">
                    <span class="speaker-name">נורוז</span>
                    <span class="timestamp">19:49</span>
                </div>
                <div class="content">
                    <p>איזה מרגש אה? לגמרי. באהבה ובריאות. אה נכון אה. תרגישי טוב ונחזור לשגרה. אמן אמן אמן לכולנו, תודה רבה, אין לי מילים את לא מבינה כמה חיכינו לרגע הזה, אני לא מאמינה שזה אמיתי. עברת חצי שנה קשה. לא פשוטה, לא מאמינה שזה אמיתי, לא מאמינה שתודה לשם שהגענו ליום הזה, בעזרת השם שיעבור בטוב. תודה רבה, באמת זוג מלאכים אתם, לא מבינה מה אתם עושים באמת. בטח באהבה, באמת. ותראי כמה אנשים הצלתם ברגע, את שלוש משפחות, משפחה גדולה עכשיו, מכל המגזרים מכל ה... וואי זה הכי אמיתי. נכון.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">20:34</span>
                </div>
                <div class="content">
                    <p>דמעות של בכי, דמעות של צחוק, חיבוקים, נשיקות ועוד ועוד. קשה לשים במילים את הרגשות והתחושות שממלאים את המסדרון ברגע הזה, הרגע שבו שלוש משפחות משלושה מגזרים שונים בחברה הישראלית הופכות למשפחה אחת. אפילו עבורי כצופה מהצד, הרגע הזה הוא אחד הרגעים המרגשים והעוצמתיים ביותר שחוויתי בחיי. רגע שאני יודע בוודאות שלעולם לא יימחה מזיכרוני.</p>
                </div>
            </article>
            
            <article class="paragraph speaker-מורן type-content">
                <div class="paragraph-meta">
                    <span class="speaker-name">מורן</span>
                    <span class="timestamp">21:13</span>
                </div>
                <div class="content">
                    <p>תודה רבה מכל הלב באהבה, וזה פשוט אה לכל המשפחה שלנו, לא יודעת איך אה כמה חיכינו וואו. אני כל כך שמחה באמת, התרגשות גדולה. אין אנשים כאלה באמת, זה משהו לא רגיל. תודה לכם. יש פה סגירת מעגל. ממש בריאות, באמת שיעבור בטוב, באמת בהצלחה אמן אמן. משפחה אחת.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">21:44</span>
                </div>
                <div class="content">
                    <p>אחרי רבע שעה בערך האחות מתערבת בשיחה. הזמן נגמר והגיעה השעה להיכנס לחדר הניתוח. אני רצה למעלה, תעשו סיבוב גדול. תודה רבה בשמחה רבה. איך מה הרגשתם? מה המחשבות?</p>
                </div>
            </article>
            
            <article class="paragraph speaker-חיים type-content">
                <div class="paragraph-meta">
                    <span class="speaker-name">חיים</span>
                    <span class="timestamp">21:58</span>
                </div>
                <div class="content">
                    <p>אני ממש עד עכשיו יש לי צמרמורת, זה כל כך מרגש, זה זה יותר מרגש אפילו ממה שדמיינתי שזה יהיה באמת. כי כולם דומעים כאילו השגחה כאילו. מה מה עבר לך בראש? גם צמרמורת, דמעות, באמת מדהים. גם היה מדהים פתאום אחווה אדירה של כולם. סתם אנשים טובים כולם. באמת אין מילים.</p>
                </div>
            </article>
            
            <article class="paragraph speaker-מורן type-content">
                <div class="paragraph-meta">
                    <span class="speaker-name">מורן</span>
                    <span class="timestamp">22:27</span>
                </div>
                <div class="content">
                    <p>האמת היא שכן, אני כשהגעתי לארץ אני הגעתי בגיל שמונה והרגשתי שזה הבית שלי והיום אני מרגישה את זה יותר מתמיד שאין מקום כזה כמו ישראל באמת. אני גם תמיד אומרת לבנות שלי, כולם אומרים כן, שם זה ככה, פה זה ככה, שם זה ככה, אני אומרת כן, אבל אין כמו ישראל.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">23:01</span>
                </div>
                <div class="content">
                    <p>כפי שאתם אולי כבר יודעים, זו לא הפעם הראשונה שלי בחדר ניתוח. השתתפתי בעבר בניתוח מעקפים ובניתוח קיסרי שעליהם סיפרתי בפרקים קודמים של עושים היסטוריה. אבל כשנכנסתי לחדר שבו התנהל באותו זמן ניתוח הסרת הכליה מגופה של נועה, התורמת האלטרואיסטית, הופתעתי לראות משהו שלא ראיתי בניתוחים קודמים. מעל מיטת הניתוחים ניצב מסך טלוויזיה גדול ועליו תמונה מטושטשת ולא ברורה. שני המנתחים שרכנו מעל נועה הישנה, דוקטור אייזנר שמובילה את הניתוח ודוקטור סלובק המתמחה, הרכיבו על עיניהם משקפיים מיוחדים ונעצו מבט מרוכז מאוד במסך.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">23:42</span>
                </div>
                <div class="content">
                    <p>נדרשו לי כמה שניות כדי להבין מה בדיוק אני רואה. ניתוח הסרת הכליה מסתבר הוא ניתוח לפרוסקופי, דהיינו הוא נעשה באמצעות שלושה חורים קטנים שדרכם מוחדרים לגופה של נועה מוטות טלסקופיים, ואחד המוטות נושא בקצהו מצלמה בעלת שתי עדשות. התמונה התלת-ממדית שמוקרנת על המסך מאפשרת למנתחים לראות את הנעשה בתוך הבטן בצורה ברורה ביותר.</p>
                </div>
            </article>
            
            <article class="paragraph speaker-דוקטור אייזנר type-content">
                <div class="paragraph-meta">
                    <span class="speaker-name">דוקטור אייזנר</span>
                    <span class="timestamp">24:09</span>
                </div>
                <div class="content">
                    <p>אתה רואה, שים את המשקפיים. אוקיי, אז זאת הכליה, תתרחק קצת. אוקיי, הכליה פה, זה טחול. אנחנו עכשיו צריכים לחשוף את הכלי דם של הכליה עד בסיסה ובעצם להפריד את הכליה מהאיברים מסביב ואחרי שהיא תלויה על עורק ווריד וצינור שתן אנחנו מנתקים את כלי הדם.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">24:34</span>
                </div>
                <div class="content">
                    <p>התמונה הגדולה על המסך מאפשרת אפילו לי ההדיוט לזהות בקלות יחסית את הכליה שעומדת להיות מוסרת ואת כלי הדם שמתחברים אליה.</p>
                </div>
            </article>
            
            <article class="paragraph speaker-דוקטור אייזנר type-content">
                <div class="paragraph-meta">
                    <span class="speaker-name">דוקטור אייזנר</span>
                    <span class="timestamp">24:45</span>
                </div>
                <div class="content">
                    <p>הכלים החשובים בניתוח חוץ מהכליה כמובן שהיא האיבר החשוב, אבל הכלים החשובים שלה זה הווריד, העורק, לפעמים לחלק מהכליות יש שניים מזה או שניים מזה או אפילו יותר. והשלישי זה השופכן, זה מה שמוביל את השתן מהכליה אל שלפוחית השתן שגם ממנו דרך אגב אפשר לפעמים שיהיה כפולות יש מערכת מאספת לחלק מהאנשים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">25:06</span>
                </div>
                <div class="content">
                    <p>אה באמת? לחלק מהאנשים יש שני צינורות שתן שיוצאים מהכליה?</p>
                </div>
            </article>
            
            <article class="paragraph speaker-דוקטור אייזנר type-content">
                <div class="paragraph-meta">
                    <span class="speaker-name">דוקטור אייזנר</span>
                    <span class="timestamp">25:11</span>
                </div>
                <div class="content">
                    <p>זה וריאנט אנטומי, זה לא כאילו זה הנורמה. אבל זה לא נורא, כאילו זה לא משהו. יחסית שיש לנו הסתכלות על מה שקורה בתוך הבטן בעצם. זאת אומרת אני מניח הכל בפנים אמור להיות צמוד והדוק אחד לשני. לא, זהו שלא. כמה דרך אחת לא אנחנו מנפחים את החלל הזה באופן אקטיבי. אנחנו מזרימים אוויר וזה יוצר לנו יוצר לנו חלל.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">25:34</span>
                </div>
                <div class="content">
                    <p>מה החלק שנחשב להכי מאתגר בניתוח הזה?</p>
                </div>
            </article>
            
            <article class="paragraph speaker-דוקטור אייזנר type-content">
                <div class="paragraph-meta">
                    <span class="speaker-name">דוקטור אייזנר</span>
                    <span class="timestamp">25:37</span>
                </div>
                <div class="content">
                    <p>להפריד תראה הכלי דם שאנחנו מפרידים בעצם אתה רואה אנחנו מפרידים ממש מהבסיס, זה מכלי דם מאוד מאוד ראשיים. הפחד הוא דימום. אוקיי, זה הפחד העיקרי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">25:51</span>
                </div>
                <div class="content">
                    <p>כדי להפריד את הכליה מכלי הדם שלה, דוקטור אייזנר משתמשת במכשיר חיתוך מבוסס חום. הצריבה שמלווה את החיתוך מסייעת למנוע דליפה של דם מכלי הדם, אם כי המנתחים עדיין זהירים מאוד שלא לגעת בטעות בכלי דם לא קשורים או בצינורית השתן שיוצאת מהכליה.</p>
                </div>
            </article>
            
            <article class="paragraph speaker-דוקטור אייזנר type-content">
                <div class="paragraph-meta">
                    <span class="speaker-name">דוקטור אייזנר</span>
                    <span class="timestamp">26:12</span>
                </div>
                <div class="content">
                    <p>אני צריכה מכשיר אנרגיה אליהם הם הם חותכים באמצעות אנרגיה תרמית. תיאורטית אנחנו צריכים לא תיאורטית צריך לשמור שלמשל המכשיר הזה לא ייגע בשופכן כי זה יכול לעשות לו נזק תרמי ואחרי זה היצרות.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">26:29</span>
                </div>
                <div class="content">
                    <p>בזמן שדוקטור אייזנר ודוקטור סלובק עמלים על ניתוק כליתה של נועה מכלי הדם שלה, ניצלתי את ההזדמנות כדי לשוחח עם נאסר, אח בחדר הניתוח.</p>
                </div>
            </article>
            
            <article class="paragraph speaker-נאסר type-content">
                <div class="paragraph-meta">
                    <span class="speaker-name">נאסר</span>
                    <span class="timestamp">26:40</span>
                </div>
                <div class="content">
                    <p>נאסר, אני אח שעוזר להם. נעים מאוד נאסר. מה האחריות שלך בניתוח? קודם כל להשגיח על החולה בהשכבה, שתהיה השכבה נכונה, שחס וחלילה לא ישכב על אה על מצב שיגרום לו להמשך ניתוח של שלוש או ארבע שעות לכתמים ופצעים, אה לפגיעה עצבית אה פה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">27:09</span>
                </div>
                <div class="content">
                    <p>על נאסר מוטלת אחת המשימות החשובות ביותר בתהליך הניתוח. לוודא שהמטופלת ששוכבת על השולחן היא אכן המטופלת הנכונה, וגם לוודא שהכליה שמוסרת מנועה היא אכן הכליה הנכונה. זה אולי נשמע מובן מאליו, אבל כל טעות שתתרחש בעניין הזה היא טרגדיה לא רק למטופל עצמו, אלא לכל המעורבים בניתוח ההצלבה.</p>
                </div>
            </article>
            
            <article class="paragraph speaker-נאסר type-content">
                <div class="paragraph-meta">
                    <span class="speaker-name">נאסר</span>
                    <span class="timestamp">27:37</span>
                </div>
                <div class="content">
                    <p>אז היינו באמצע איתך נאסר. אנחנו בקיצור מקבלים את החולה, אני בודק באמת שזה אכן החולה הנכון, לחדר הנכון, לניתוח הנכון, לאיבר הנכון, לצד הנכון, וזה נתחיל. וזה קרה שלפעמים מביאים חולה לחדר נגיד 16 או 17 שרשום בכלל שמה אה ניתוח צד ימין והחולה מסומן צד שמאל. קרה, זה יכול זה יכול לקרות כן. וזה אנחנו נמצאים, בודקים ומוודאים שואלים את החולה, בודקים בטפסים במסמכים שיש לו, בודקים בצילום, נעזרים בכל מיני דברים כמו רופא שנמצא צריך להיות כאילו לפי החוק להחליט לפני הניתוח ולשאול את החולה אלרגיה איזה צד ובאמת אכן שכן מסומן הצד הזה שזה כן קיים. עכשיו לפעמים יש לך מצבים שהחולה נגיד נמצא במצב שמעורפל הכרה או מונשם אז אתה נעזר בצילומים, נעזר ברופא שמכיר אותו.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">28:30</span>
                </div>
                <div class="content">
                    <p>בינתיים הניתוח מתקדם והכליה כמעט מוכנה לרגע שבו ניתן יהיה להוציא אותה מגופה של נועה.</p>
                </div>
            </article>
            
            <article class="paragraph speaker-דוקטור אייזנר type-content">
                <div class="paragraph-meta">
                    <span class="speaker-name">דוקטור אייזנר</span>
                    <span class="timestamp">28:37</span>
                </div>
                <div class="content">
                    <p>טוב אז הנה אנחנו בעצם חשפנו יש לנו צינור שתן אנחנו ממש יורדים כמעט עד לאגן, אוקיי אנחנו רוצים אותו שיהיה ארוך. אתה רואה? ואנחנו כמעט מוכנים להוציא את הכליה. אז בעצם עכשיו יש לנו כליה עם כלי דם עורק וריד וצינור שתן מופרדת משאר האיברים וזה הזמן להוציא אותה. מרגע שאנחנו מוציאים כמה שיותר מהר להכניס אותה זה עדיף. ככל שהיא עומדת יותר זמן מחוץ לגוף אמנם בקרח הסיכוי שאחרי זה יהיה מה שנקרא רגע חכי ATN יותר גדול. ATN זה שהכליה סובלת מה שנקרא ואז זה לא שהיא לא תעבוד אבל זה אומר שייקח לה יותר זמן להתאושש, תלוי גם בגיל של הכליה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">29:39</span>
                </div>
                <div class="content">
                    <p>מכיוון שאת הכליה עצמה אי אפשר להוציא דרך החורים הזעירים של הניתוח הלפרוסקופי, זה השלב שבו מבצעת דוקטור אייזנר חיתוך רחב יותר בבטן התחתונה.</p>
                </div>
            </article>
            
            <article class="paragraph speaker-דוקטור אייזנר type-content">
                <div class="paragraph-meta">
                    <span class="speaker-name">דוקטור אייזנר</span>
                    <span class="timestamp">29:50</span>
                </div>
                <div class="content">
                    <p>פה איזה דימום נכון? עכשיו להוציא אותה ברק את יכולה להחליף לי את המשקפיים? הנה זה מגיע. הופ פנטוני. אוקיי הוצאנו את הכליה. הוצאנו את הכליה עכשיו אנחנו רוצים לשטוף אותה אוקיי. רוצים לשטוף אותה מהדם.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">30:15</span>
                </div>
                <div class="content">
                    <p>הכליה הקטנה בערך בגודל של אגרוף מועברת לצדנית אדומה שניצבת מוכנה בפינת חדר הניתוחים.</p>
                </div>
            </article>
            
            <article class="paragraph speaker-דוקטור אייזנר type-content">
                <div class="paragraph-meta">
                    <span class="speaker-name">דוקטור אייזנר</span>
                    <span class="timestamp">30:24</span>
                </div>
                <div class="content">
                    <p>עכשיו אני אורזת את הכליה כדי שאפשר יהיה להעביר אותה לחדר של ההשתלה. אנחנו רוצים שתגיע בצורה סטרילית אז אנחנו שמים בשתי שקיות, שמים בארגז ואז מעבירים. בייחוד היום שיש הצלבה ואנחנו רוצים לוודא שהחולה הנכון יקבל את הכליה הנכונה. אז אנחנו עוד מקפידים. כן כן אנחנו פה לא רוצים שיהיו טעויות זה יהיה אסון. אם אנחנו נשתיל סוג דם לא מתאים הכליה תידחה בלי שום הכנה לפני כן הכליה תידחה מיד. באיזה חדר הם? 13? חדר 13.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">31:17</span>
                </div>
                <div class="content">
                    <p>חדר הניתוח שבו תתבצע ההשתלה נמצא בקצה המסדרון, מילולית חמישה מטרים בקו אווירי מחדר הניתוח שלנו.</p>
                </div>
            </article>
            
            <article class="paragraph speaker-דוקטור אייזנר type-content">
                <div class="paragraph-meta">
                    <span class="speaker-name">דוקטור אייזנר</span>
                    <span class="timestamp">31:27</span>
                </div>
                <div class="content">
                    <p>אנחנו עוברים מחדר לחדר. כן. למה אנחנו רוצים צדנית בעצם? אה שתהיה בקרח שלא תיפול בדרך שלא יהיו טעויות. אפילו שזה הליכה של כמה מטרים ועכשיו מה שהם יעשו הם פשוט יוציאו אותה מהצדנית. אה אם זה הכליה הכליה שלי שימו אותה בשתי צדניות בשביל הביטחון. רגע שנייה תני לי לקחת את כל הדברים תודה רבה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">31:51</span>
                </div>
                <div class="content">
                    <p>אנחנו יוצאים מחדר הניתוח עם שולחן נייד ועליו הצדנית האדומה. המעבר הבנאלי הזה מחדר לחדר מרגיש לי באותו הרגע כמו תהלוכה חגיגית.</p>
                </div>
            </article>
            
            <article class="paragraph speaker-צוות ביה"ח type-content">
                <div class="paragraph-meta">
                    <span class="speaker-name">צוות ביה"ח</span>
                    <span class="timestamp">32:02</span>
                </div>
                <div class="content">
                    <p>ואנחנו יוצאים. את רואה ששומרים פה על חלוק הזה הסטרילי כדי שאני מחזיקה שלא הידיים שלי לא לא יזדהמו. הופ פה טוב בואו יש פה כליה. הנה הכליה נהדרת בונבונית.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">32:29</span>
                </div>
                <div class="content">
                    <p>בחדר הניתוחים הצמוד ממתין לנו המנתח שישתיל את הכליה בגופו של ליאור.</p>
                </div>
            </article>
            
            <article class="paragraph speaker-דוקטור אביתר נשר type-content">
                <div class="paragraph-meta">
                    <span class="speaker-name">דוקטור אביתר נשר</span>
                    <span class="timestamp">32:35</span>
                </div>
                <div class="content">
                    <p>אני דוקטור אביתר נשר מנהל מחלקת השתלות בילינסון שלמעשה זה המרכז הגדול בישראל שעושה את רוב ההשתלות בכלל איברי בטן כבד כליות אנחנו עושים מעל אה כ-200 השתלות כליה בשנה וזה אזור סטרילי אזור...</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">33:04</span>
                </div>
                <div class="content">
                    <p>מיד נחזור אל דוקטור נשר ואל חדר הניתוח, אבל לפני כן זו אולי נקודה טובה לעצור בה ולדבר על ההיסטוריה של הליך השתלת הכליה שפעם נחשב בלתי אפשרי והיום מבוצע כדבר שבשגרה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">33:23</span>
                </div>
                <div class="content">
                    <p>בדצמבר 1944 שלהי מלחמת העולם השנייה המריא טייס בשם צ'ארלס וודס משדה תעופה באזור דרום מזרח אסיה למשימת אספקה שגרתית. טעות כלשהי של טייס המשנה שלו גרמה למטוס להתרסק ועשרות אלפי ליטרים של דלק שנשא המטוס התלקחו. וודס נכווה כוויות איומות ב-70 אחוז משטח גופו לרבות פניו ופונה לבית החולים וולי פורג' שבפנסילבניה שם טופלו חיילים אמריקאים שנפצעו בקרבות.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">33:58</span>
                </div>
                <div class="content">
                    <p>הרופאים לא נתנו לוודס סיכוי רב לשרוד. הטיפול היחיד שהם היו יכולים להעניק לו היה לנסות ולהשתיל לו עור של חייל אחר שנהרג כדי שיכסה על הבשר החשוף וימנע את הזיהומים הקטלניים שבדרך כלל פוגעים בחולים כמו וודס. אבל אלו היו הימים שלפני גילוין של התרופות נוגדות הדחייה וההנחה הייתה שגופו של וודס ידחה את העור המושתל וכך יביא את קיצו העגום של הטייס הפצוע.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">34:31</span>
                </div>
                <div class="content">
                    <p>אבל בדרך נס השתל לא נדחה. למה? אף אחד לא ידע. אולי גופו של וודס היה כה חלש ופגיע בעקבות הפציעה עד שגם מערכת החיסון שלו הפסיקה לתפקד כהלכה. תהא הסיבה אשר תהא וודס שרד ואפילו זכה לחיות חיים מלאים ומאושרים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">34:54</span>
                </div>
                <div class="content">
                    <p>אחד מחברי הצוות הרפואי שטיפלו בוודס היה דוקטור ג'וזף מוריי פלסטיקאי צעיר שאחרי המלחמה חזר לבוסטון עיר מולדתו שם הצטרף לבית חולים מקומי ופתח מרפאה לטיפול בפגיעות פנים. הפלסטיקה הייתה אהבתו הגדולה של מוריי והוא ראה בה את ייעודו המקצועי אבל בבית החולים שבו הוא עבד פעלה גם קבוצת מחקר קטנה שערכה מחקרים על השתלות איברים וגם התחום הזה סקרן את מוריי. רבים בבית החולים זילזלו במחקרי ההשתלות האלה והאמינו שהם חסרי סיכוי בגלל תופעת הדחייה שאי אפשר היה לגבור עליה. אבל מוריי זכר את הפציעה של צ'ארלס וודס ואת ההשתלה המוצלחת שהוא עבר ומשהו אמר לו שאם גופו של וודס לא דחה את השתל זה סימן שחייבת להיות דרך למנוע את תופעת הדחייה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">35:49</span>
                </div>
                <div class="content">
                    <p>מוריי התנדב לסייע לצוות החוקרים בעבודתם שכללה בעיקר השתלות כליה בבעלי חיים. מאוחר יותר כשהחוקר הראשי בצוות גויס למלחמת קוריאה ונאלץ לעזוב את המעבדה מוריי החליט להחליף אותו בתפקיד ולהמשיך את המחקרים במקביל לעבודתו כפלסטיקאי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">36:13</span>
                </div>
                <div class="content">
                    <p>מספר שנים אחר כך ב-1953 לקה מלח צעיר בשם ריצ'רד הריק במחלת כליות חשוכת מרפא. בתוך חודשים ספורים הדרדרה בריאותו של ריצ'רד במידה ניכרת. הוא איבד חלק ניכר ממשקלו סבל מכאבים קשים והצטברות הרעלים במוחו גרמה לו להתנהג בצורה אלימה כלפי אחרים וכלפי עצמו. לכולם היה ברור שריצ'רד גוסס ואחד האנשים שהתייסרו הכי הרבה ממצבו של ריצ'רד היה אחיו התאום רונלד.</p>
                </div>
            </article>
            
            <article class="paragraph speaker-רונלד הריק type-content">
                <div class="paragraph-meta">
                    <span class="speaker-name">רונלד הריק</span>
                    <span class="timestamp">36:49</span>
                </div>
                <div class="content">
                    <p>דוקטור אני אתן לו את אחת הכליות שלי אם זה יציל אותו.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">36:55</span>
                </div>
                <div class="content">
                    <p>הוא אמר לרופא המשפחה שלהם. הרופא החל להסביר לרונלד שזה לא משנה מכיוון שגופו של ריצ'רד בוודאי ידחה את ההשתלה אבל אז זה היכה בו. ריצ'רד ורונלד היו תאומים זהים והיו מחקרים קודמים שהראו שהשתלות בין עכברים שהיו תאומים זהים נחלו הצלחה. האם יכול להיות שלא אין סיכוי אבל אולי בכל זאת.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">37:25</span>
                </div>
                <div class="content">
                    <p>במזל רופא המשפחה של האחים הריק שמע על קבוצת המחקר הקטנה של ג'וזף מוריי והציע להם לפנות אליו. כשפנו האחים הריק למוריי סקרנותו התעוררה מיד. גם הוא נתקל בעבר בדיווחים על השתלות עור מוצלחות בין תאומים זהים. עד כה כל ההשתלות שביצעה קבוצת המחקר שלו היו על בעלי חיים אבל כעת ניצבה בפניו הזדמנות נדירה הזדמנות שאולי לא תחזור על עצמה בכל הקריירה שלו לבצע בפעם הראשונה בהיסטוריה השתלת כליה בבני אדם שיש לה סיכוי אמיתי להצליח.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">38:09</span>
                </div>
                <div class="content">
                    <p>אבל היה חלק אחד בתהליך הזה שהטריד אותו יותר מכל. החלק של הסרת הכליה מרונלד האח התאום. כך סיפר מוריי בריאיון עיתונאי שנים רבות לאחר מכן. ציטוט: הכליות הן איבר חיוני. האם אנחנו באמת זקוקים לשתי הכליות שעימן נולדנו או שהכליה השנייה היא בסך הכל סוג של ביטוח? הנתונים הסטטיסטיים שהיו בידיהן של חברות ביטוח לימדו אותנו שאפשר להסתדר עם כליה אחת אבל המידע הזה היה קלוש למדי. זאת ועוד ההליך הניתוחי של הסרת הכליה של רונלד טמן בחובו סיכונים שאי אפשר היה להתכחש להם. סיבוכים אפשריים כתוצאה מהרדמה כללית דימום פנימי פציעה אקראית באיבר חיוני סמוך או אפילו זיהום. הרשימה הארוכה של סיכונים הציבה בפנינו דילמה אתית. בעוד שמהחולים שלנו ביקשנו כדבר שבשגרה לקחת על עצמם סיכונים מסוימים כדי שנוכל לעזור להם להבריא מעולם לא ביקשנו מאדם בריא לקחת על עצמו סיכון כה גדול למענו של אדם אחר. התייעצנו עם רופאים מנוסים מתוך ומחוץ לבית החולים עם כמרים בכל הדרגות ועם עורכי דין לפני שהצענו להם את האפשרות של השתלה. הקבוצה שלנו נפגשה מספר פעמים עם המשפחה ותיארה להם בפרטי פרטים במה כרוך ההליך שיעברו רונלד וריצ'רד. לא ייעצנו להם בעד או נגד הניתוח אלא אמרנו להם את המובן מאליו שאין לנו מושג אם זה יעבוד. סוף ציטוט.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">39:49</span>
                </div>
                <div class="content">
                    <p>האזהרות עשו את שלהן וריצ'רד הפציר באחיו לבטל את התרומה אבל רונלד לא היה מוכן לאבד את אחיו התאום והתעקש להמשיך בהליך.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">40:03</span>
                </div>
                <div class="content">
                    <p>בינתיים הגיעה השמועה על הניתוח המתקרב לאוזניהם של עיתונאים סקרנים ואלו החלו לעקוב אחר הסיפור ולדווח עליו בעיתונים המקומיים מדי יום. עבור מוריי וצוותו תשומת הלב הציבורית הזו הייתה הדבר האחרון שהם היו זקוקים לו. ציטוט: לפתע כל העולם צפה בנו. העיתונים ציטטו רופאים שטענו שהניסוי שאנחנו עומדים לבצע לא רק נידון מראש לכישלון אלא גם שהוא לא אתי. התחלתי להבין איך זה מרגיש להיות מגיש בייסבול במשחק בגביע העולם. אבל שלא כמו מגיש בייסבול אנחנו עמדנו לנסות משהו שלא נוסה מעולם. סוף ציטוט.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">40:48</span>
                </div>
                <div class="content">
                    <p>לבסוף בדצמבר של 1953 חלה הדרדרות ברורה במצבו הבריאותי של ריצ'רד הריק ומוריי הבין ששעון החול אזל. ימים ספורים לפני חג המולד עלו שני האחים על שולחנות הניתוחים. ציטוט: הניתוחים החלו בשעה 8:15 בבוקר. הקבוצה שלי פתחה את חלל הבטן של ריצ'רד ובודדה את כלי הדם העיקריים שאליהם תחובר הכליה החדשה מוכנה לחתוך אותם ברגע שהכליה תגיע. בחדר הסמוך קבוצה בהובלתו של דוקטור ג'יי הארטוול הריסון ניתחה את רונלד והייתה מוכנה להסיר את אחת מכליותיו ברגע שאתן את האות. כשהכל היה מוכן לקחתי נשימה עמוקה ואישרתי להריסון לצאת לדרך. התזמון היה קריטי. מהרגע שנתנתק את הכליה של רונלד מאספקת הדם שלה ועד שנחבר אותה למערכת הדם של ריצ'רד הכליה תהיה ללא חמצן וללא חומרים מזינים. כל דקה של המתנה פירושה נזק נוסף שייגרם לכליה של רונלד וסיכון נוסף לחייו של ריצ'רד. התחלנו לחבר את הכליה של רונלד לגופו של ריצ'רד בשעה 10:10 וסיימנו שעה ו-22 דקות לאחר מכן. האם התעכבנו יתר על המידה? כאשר הסרנו את החסימה על כלי הדם של ריצ'רד והבטנו בדם שמתחיל לזרום אל האיבר החדש שלו דממה שררה בחדר הניתוח. הבטנו חלקנו עם אצבעות משולבות אחרים מתפללים בשקט בעוד שהכליה הלכה והפכה לוורודה יותר בזכות דמו של ריצ'רד. שתן החל לזרום ממנה וחיוכים עלו על פניהם של כל הנוכחים. שעתיים לאחר מכן ריצ'רד ורונלד כבר היו בחדר ההתאוששות. סוף ציטוט.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">42:41</span>
                </div>
                <div class="content">
                    <p>לשמחתם של כולם גופו של ריצ'רד הריק לא דחה את הכליה של אחיו התאום והוא שרד את ההשתלה. לא רק שרד הוא אפילו התחתן עם אחת האחיות שטיפלו בו והשניים הביאו לעולם שני ילדים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">43:03</span>
                </div>
                <div class="content">
                    <p>אחרי הישג היסטורי כדוגמת השתלת הכליה המוצלחת הראשונה בהיסטוריה כנראה שהיינו סולחים לג'וזף מוריי אם הוא היה מחליט לפרוש בשיא ולנוח על זרי הדפנה. אבל מוריי לא עצר וקבע לא אחת כי אם עוד שתי אבני דרך היסטוריות בתחום השתלת האיברים. שש שנים לאחר ההשתלה של ריצ'רד הריק הוא ביצע את השתלת הכליה המוצלחת הראשונה מתרומה בין אחים תאומים לא זהים ושלוש שנים לאחר מכן ב-1962 ערך את ההשתלה המוצלחת הראשונה שנעשה בה שימוש בתרופות נוגדות דחייה שהיו אז בשלבי ניסוי ראשוניים. שלושת ההשתלות המוצלחות האלה שיכנעו את הקהילה המדעית שהשתלות של איברים פנימיים הן כבר לא מדע בדיוני והשיקו את העידן שבו אנחנו נמצאים כעת.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">43:59</span>
                </div>
                <div class="content">
                    <p>לבסוף בשנות ה-70 המוקדמות החליט מוריי לעזוב את תחום השתלת האיברים ולחזור אל אהבתו הראשונה ניתוחים פלסטיים. וגם שם הוא פיתח כמה שיטות וטכניקות פורצות דרך שכנראה שהיו מזכות אותו בפרסום רב בפני עצמן אלמלא העובדה שהישגיו בתחום ההשתלות העפילו עליהן. כשזכה מוריי בפרס נובל בשנת 1990 אמר עליו אחד מעמיתיו שהוא כנראה האדם הראשון שקיבל פרס נובל על משהו שהוא עשה בתור תחביב. אבל את הפרס האמיתי כנראה מוריי קיבל בקיץ של שנת 2004 כשהוזמן להשתתף בטקס הפתיחה של אולימפיאדת המושתלים אירוע ספורטיבי דו-שנתי שמטרתו לחגוג את החיים החדשים של מושתלים ותורמים ולהעלות את המודעות הציבורית לתרומת איברים. מוריי בן ה-85 ורונלד הריק בן ה-73 התורם האלטרואיסטי הראשון בהיסטוריה הדליקו את הלפיד של התחרות בטקס מרגש מאין כמוהו לעיניהם של לא פחות מ-2,000 מושתלים ובני משפחותיהם שכולם זכו בחיים החדשים שלהם בזכות עבודתו של מוריי. מוריי הלך לעולמו בשיבה טובה בשנת 2012.</p>
                </div>
            </article>
            
            <article class="paragraph speaker-דוקטור אביתר נשר type-content">
                <div class="paragraph-meta">
                    <span class="speaker-name">דוקטור אביתר נשר</span>
                    <span class="timestamp">45:36</span>
                </div>
                <div class="content">
                    <p>השתלות זה זה התחום עם הכי הרבה דרמות. תמיד. השתלות מהחי זה דרמות תמיד חיוביות, השתלות מהמת תמיד זה מעורב ביטר-סוויט. טרגדיה ודרמה ודרמה תמיד.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">45:58</span>
                </div>
                <div class="content">
                    <p>בחזרה לחדר הניתוח, שם שוכב ליאור הרציאנו מורדם ומונשם וממתין לקבל את הכליה שתרמה לו נועה. ההחלטה הראשונה שצריך לקבל דוקטור אביתר נשר מנהל מחלקת ההשתלות היא היכן למקם את הכליה החדשה בתוך גופו של ליאור. זה נשמע מפתיע קצת נכון? אחרי הכל למה לא להוציא את הכליה המקורית זו שלא מתפקדת ולהכניס במקומה את הכליה החדשה? אז מסתבר שלא מוציאים את הכליות הקיימות אפילו אם הן כבר לא עובדות.</p>
                </div>
            </article>
            
            <article class="paragraph speaker-דוקטור אביתר נשר type-content">
                <div class="paragraph-meta">
                    <span class="speaker-name">דוקטור אביתר נשר</span>
                    <span class="timestamp">46:32</span>
                </div>
                <div class="content">
                    <p>אה אין שום צורך להוציא אותו. אה הניתוח של לשים כליות להוציא את הכליות המקוריות הנטיביות פינצטה שחורה הוא ניתוח מאוד מאוד גדול. וסקשן אנחנו משתדלים לא לעשות דברים מיותרים. יאללה חבר'ה יותר מהר. פה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">46:53</span>
                </div>
                <div class="content">
                    <p>וזה אומר שאת הכליה החדשה צריך להשתיל במקום אחר בחלל הבטן. ומסתבר שיש די הרבה מקום. יש בן אדם אחד בישראל שמסתובב עם לא פחות מחמש כליות שונות בגופו. השתיים המקוריות ועוד שלוש שהושתלו בו לאורך השנים בזו אחר זו. אבל למרות שיש מקום בגוף לעוד איזו כליה או שתיים דוקטור נשר עדיין צריך להחליט איפה המקום הטוב ביותר לחבר את האיבר החדש למערכת הדם.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">47:25</span>
                </div>
                <div class="content">
                    <p>איפה החלק הכי מורכב בחלק של ההשתלה?</p>
                </div>
            </article>
            
            <article class="paragraph speaker-דוקטור אביתר נשר type-content">
                <div class="paragraph-meta">
                    <span class="speaker-name">דוקטור אביתר נשר</span>
                    <span class="timestamp">47:29</span>
                </div>
                <div class="content">
                    <p>הניסיון בא לידי ביטוי בעיקר בקביעה של המיקום איך הכליה תשכב בבטן. השלב הבא זה החיבורים של כלי הדם שהם חייבים להיות מושלמים כי אם לא עשית אותם מושלמים אז יכול להיות שזה יעבוד אבל דיאטרמיה אבל לא יעבוד מושלם. הדגש אצלנו כל הזמן זה מושלם. מה שלא מושלם לא טוב.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">48:11</span>
                </div>
                <div class="content">
                    <p>למה קביעת המיקום היא כזאת קריטית?</p>
                </div>
            </article>
            
            <article class="paragraph speaker-דוקטור אביתר נשר type-content">
                <div class="paragraph-meta">
                    <span class="speaker-name">דוקטור אביתר נשר</span>
                    <span class="timestamp">48:14</span>
                </div>
                <div class="content">
                    <p>כי אחר כך זה משפיע על המיקום של כלי הדם שאתה מחבר ואם הווריד יהיה מקופל או לא מקופל אם העורק יהיה לא לא...</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">48:26</span>
                </div>
                <div class="content">
                    <p>אחרי שהחליט על נקודת החיבור המתאימה ממשיך דוקטור נשר במלאכה העדינה של תפירת הכליה החדשה אל כלי הדם.</p>
                </div>
            </article>
            
            <article class="paragraph speaker-דוקטור אביתר נשר type-content">
                <div class="paragraph-meta">
                    <span class="speaker-name">דוקטור אביתר נשר</span>
                    <span class="timestamp">48:35</span>
                </div>
                <div class="content">
                    <p>עכשיו עשינו חור קטן בעורק. יש לנו את הפאנץ' אה אני מחכה שיביאו לי יש מכשיר שעושה חור עגול בעורק ואז אני תופר אותו תמיד אני תופר את זה בצורה היקפית אבל ברגע שזה עגול זה יותר מדויק.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">49:03</span>
                </div>
                <div class="content">
                    <p>דוקטור נשר מתמודד כאן עם שני אילוצים חשובים שסותרים זה את זה. מחד הוא חייב לעבוד בזהירות ואיטיות כדי שלא לפגוע בכלי דם ואיברים סמוכים אבל מאידך הוא חייב למהר מכיוון שבכל הזמן הזה הכליה החדשה לא מקבלת דם ולכן סופגת נזק מצטבר. מקודם כשנכנסנו אולי שמעתם בהקלטה את השיר Under Pressure של קווין מתנגן ברמקולים של חדר הניתוח. יכול להיות שזה לא היה מקרי. אפשר להרגיש את המתח באוויר.</p>
                </div>
            </article>
            
            <article class="paragraph speaker-דוקטור אביתר נשר type-content">
                <div class="paragraph-meta">
                    <span class="speaker-name">דוקטור אביתר נשר</span>
                    <span class="timestamp">49:40</span>
                </div>
                <div class="content">
                    <p>ממש מכינים את הכליה עוד רגע לפתוח את הסכרים שעשינו ולהכניס אה דם לכליה ולראות שהיא מקבלת אספקת דם טובה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">49:53</span>
                </div>
                <div class="content">
                    <p>כשצינור השתן עדיין לא מחובר?</p>
                </div>
            </article>
            
            <article class="paragraph speaker-דוקטור אביתר נשר type-content">
                <div class="paragraph-meta">
                    <span class="speaker-name">דוקטור אביתר נשר</span>
                    <span class="timestamp">49:55</span>
                </div>
                <div class="content">
                    <p>לא, הוא מחובר בסוף אחרי שאנחנו רואים שהכליה אה מקבלת אספקה וניקוז ורידי טוב. זה מה שצריך להסתכל עליו ברגע שפותחים את הדבר הזה, זה הצבע של הכליה ותראה מה קורה לה. תוך שנייה הפכה להיות ורודה יפה. מים חמים? קסם. קסם קסם. אין הרבה קסמים בכירורגיה המודרנית ברפואה בכלל. זה קסם.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">50:28</span>
                </div>
                <div class="content">
                    <p>לכל דרמה הוליוודית טובה יש את נקודת השיא שלה ועכשיו מגיעה נקודת השיא של הדרמה שלנו. כולנו רוכנים מעל מיטת הניתוחים ומביטים על צינורית השתן שבוקעת מהכליה החדשה. בשלב הזה היא עדיין לא מחוברת לשלפוחית השתן של ליאור כדי לראות את מה שעבורי ועבורכם הוא כנראה אירוע יומיומי חסר חשיבות אבל ברגע הזה הוא הדבר החשוב ביותר בעולם. פיפי.</p>
                </div>
            </article>
            
            <article class="paragraph speaker-דוקטור אביתר נשר type-content">
                <div class="paragraph-meta">
                    <span class="speaker-name">דוקטור אביתר נשר</span>
                    <span class="timestamp">51:02</span>
                </div>
                <div class="content">
                    <p>אתה רואה היא התחילה לתת שתן הכליה. רואה? מדהים מדהים. אין דבר יותר מדהים מזה ב אה ברפואה בכלל ובכירורגיה בפרט. לקחת איבר תחשבו, איבר שהיה אה מתפקד בגוף של בן אדם מסוים הוצאנו אותו ואחרי שעה אותו איבר מתפקד בגוף של בן אדם. נו חבר'ה. חוט תכניס לראש. רברשוט עוד עוד טפר.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">51:41</span>
                </div>
                <div class="content">
                    <p>אחרי שווידא דוקטור נשר שהכליה החדשה מתפקדת כהלכה בגופה החדש הוא משלים את החיבורים האחרונים.</p>
                </div>
            </article>
            
            <article class="paragraph speaker-דוקטור אביתר נשר type-content">
                <div class="paragraph-meta">
                    <span class="speaker-name">דוקטור אביתר נשר</span>
                    <span class="timestamp">51:50</span>
                </div>
                <div class="content">
                    <p>רילקסציה. אז בעצם בשלב הזה סיימנו את החלק הזה של הניתוח זאת אומרת עכשיו הכליה היא בפנים? זהו כליה ורודה מחוברת סכין אה מקבלת אספקת דם טובה. מה עכשיו עושים? ועכשיו אני מכניס נקז וסוגר את הבטן. אז נראה לי שזה גם השלב שאני אעזוב אתכם בחלק המאתגר ביותר נראה לי הסתיים. כן עכשיו זה כבר... מה סבתא הולכת? עכשיו הולכים? עכשיו הולכים.</p>
                </div>
            </article>
            
            <article class="paragraph speaker-ליאור הרציאנו type-content">
                <div class="paragraph-meta">
                    <span class="speaker-name">ליאור הרציאנו</span>
                    <span class="timestamp">52:33</span>
                </div>
                <div class="content">
                    <p>אוקיי אז בימים ובשעות אחרי הניתוח בעצם היינו מאושפזים באותו חדר אשתי ואני. אה סך הכל ההתאוששות בימים הראשונים חוץ מזה שאתה מחובר לכל מיני צינורות אה באמת באמת שהייתה מצוינת.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">52:52</span>
                </div>
                <div class="content">
                    <p>ינואר 2024. שמונה חודשים חלפו מאז הניתוח. למרות שכפי שמספר לנו ליאור הרציאנו את תוצאות ההשתלה אפשר היה לראות אפילו ממש זמן קצר לאחריה.</p>
                </div>
            </article>
            
            <article class="paragraph speaker-ליאור הרציאנו type-content">
                <div class="paragraph-meta">
                    <span class="speaker-name">ליאור הרציאנו</span>
                    <span class="timestamp">53:03</span>
                </div>
                <div class="content">
                    <p>תשמע זה היה שינוי מאוד מאוד גדול כי פתאום די במיידי כל התוצאות של הבדיקות דם השתפרו שזה לא ראיתי בדיקות כאלה הרבה הרבה שנים. אה הרבה מגבלות שהיו לי מבחינת מזון ירדו. ובעצם אה זה היה די לחזור פתאום לחיים רגילים. אז אה פתאום חזר לי הצבע לפנים. הרבה אנשים שפגשו אותי אז פתאום וואו יש לך פתאום צבע.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">53:38</span>
                </div>
                <div class="content">
                    <p>למרות שיצטרך לקחת תרופות נוגדות דחייה למשך שארית חייו ליאור יודע להעריך את החיים החדשים שקיבל.</p>
                </div>
            </article>
            
            <article class="paragraph speaker-ליאור הרציאנו type-content">
                <div class="paragraph-meta">
                    <span class="speaker-name">ליאור הרציאנו</span>
                    <span class="timestamp">53:47</span>
                </div>
                <div class="content">
                    <p>קודם כל המחלקה מדהימה גם מחלקת ההשתלות היה שם יחס מדהים החל מה מהמנקה ועד ראש המחלקה זאת אומרת פשוט כולם אנשים מדהימים וחלה היום בביקורות במחלקת נפרולוגיה שם שבאמת מאוד קשובים מאוד על זה. אה בעצם כיום אני במצב שפעם בחודש בערך אני הולך לבדיקות דם ביקורת לראות את רמת התרופה בדם. אה מבחינת מגבלות אה תכלס אה בעצם מגבלות של אדם בריא. זאת אומרת המלצות שהם מומלצות בעצם לכל בן אדם מן המניין זאת אומרת לאכול אה אוכל ש אה ממעיט במלח אה ממעיט ביותר מדי סוכרים ודברים מעובדים. ומגבלה נוספת היא לא לאכול אוכל לא מבושל זאת אומרת סושי דברים כאלה כי אז יש יותר סכנה לזיהומים. אה מעבר לזה זה חיים אה כמעט אה רגילים לחלוטין שזה קסם גדול.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">54:57</span>
                </div>
                <div class="content">
                    <p>ליאור קיבל כליה חדשה אבל זו לא המתנה היחידה עימה הוא יצא מחדר הניתוח לפני שמונה חודשים. כל מי שעבר תרומת כליה אלטרואיסטית מספר את אותו הסיפור. החיבור שיוצרת תרומת הכליה בין משפחותיהם של התורמים והנתרמים הוא חיבור מיוחד ויוצא דופן ממש כאילו זכית במשפחה חדשה. הפגישה הנרגשת במסדרון רגע לפני הכניסה לניתוח הבשילה לכדי קשר מיוחד במינו בין משפחותיהם של ליאור, נועה ונורוז.</p>
                </div>
            </article>
            
            <article class="paragraph speaker-ליאור הרציאנו type-content">
                <div class="paragraph-meta">
                    <span class="speaker-name">ליאור הרציאנו</span>
                    <span class="timestamp">55:35</span>
                </div>
                <div class="content">
                    <p>כן בהחלט אנחנו ממש בקשר טוב אה שולחים תמונות זה לזה של המשפחה מעדכנים באירועים כן אנחנו בקשר טוב וגם עם הבחורה שמורן תרמה לה גם אה התארחנו אצלה גם היה מאוד נחמד. היינו בדיוק עם המשפחה בצפון קפצנו אליהם הכרנו את הבנות הם הכירו את המשפחה המורחבת שלנו עם כל ה כל החמולה הגדולה שלנו. חד משמעית נשמור על קשר. חד משמעית כן. בהחלט.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">56:11</span>
                </div>
                <div class="content">
                    <p>דרוזים, יהודים, תל אביבים, מתנחלים, דתיים, חילונים. אני יודע שזה נשמע כמו קלישאה מארץ הקלישאות אבל אי אפשר שלא לומר את זה. הסיפור של ליאור, נועה ונורוז הוא בבואה מיניאטורית של הסיפור של מדינת ישראל כולה. ואגב לסיפור הזה יש סוף טוב גם עבור נועה ונורוז שגם אצלן ההתאוששות הייתה מהירה ומלאה.</p>
                </div>
            </article>
            
            <article class="paragraph speaker-חיים type-content">
                <div class="paragraph-meta">
                    <span class="speaker-name">חיים</span>
                    <span class="timestamp">56:41</span>
                </div>
                <div class="content">
                    <p>גם נועה באמת אה החלימה מהניתוח שלה והכל בסדר מבחינה גופנית. כן כן היא החלימה החלימה יפה היא חזרה גם לכושר להתאמן אנחנו מעדכנים אחד את השני על האימונים. אה היא חזרה לעבודה ועכשיו היא חזרה יותר להיות בבית עם הילדים היא אבל מבחינה גופנית ממה שעקבתי אז היא ממש בסדר.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">57:07</span>
                </div>
                <div class="content">
                    <p>אז תודה אז אתה מסתכל על זה כבר בפרספקטיבה שעברו שמונה חודשים מהניתוח וכשאתה מסתכל על כל המסע הזה שעברת מהרגע שהבנת שאתה צריך להתחיל לחפש כליה וכל החיפושים והעבודה עם העמותה כשאתה מסתכל על זה במבט לאחור על התקופה הזו מה עובר לך בראש?</p>
                </div>
            </article>
            
            <article class="paragraph speaker-ליאור הרציאנו type-content">
                <div class="paragraph-meta">
                    <span class="speaker-name">ליאור הרציאנו</span>
                    <span class="timestamp">57:29</span>
                </div>
                <div class="content">
                    <p>קודם כל זה נראה באמת כמו איזה שהוא חלום כאילו זה לא משהו כזה לא מציאותי כי הכל קרה מאוד מאוד מאוד מהר. אה גם ההתגייסות של כל המשפחה וכל הקמפיין והכל הכל הכל הכל הכל. אה ואני אגיד לך עוד משהו ברמה אישית זה קצת עשה אותי אופטימי מהבחינה שפגשתי המון המון המון אנשים טובים. טובים במובן הטהור לגמרי של המילה. כל העמותה הזאת של מתנת חיים ורחל הרבנית וכל מי שעובד שם וגם הצוות במחלקות בבית חולים פשוט אנשים טובים בלי שום שום קשר ל לדת לדתי חילוני ערבי יהודי שום שום קשר. ואני רואה את זה גם היום שם בהמשך כי הרי מן הסתם אני פוגש את כל האנשים האלה בביקורות וזה אולי איזו שהיא טיפה אופטימיות. זה משהו שדי קשה לתאר אותו במילים. זה רגעים מאוד מאוד נדירים בחיים של משהו שהוא לגמרי טהור בלי שום שום אינטרסים שום כלום. פשוט איזה שהוא טוב לב טהור אנושיות לגמרי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">59:24</span>
                </div>
                <div class="content">
                    <p>זהו עד כאן למיני סדרה על ניתוחי השתלת כליה. תודה רבה לצוות מחלקת ההשתלה ולמחלקת הדוברות של בית החולים בילינסון על הסיוע הנפלא בהכנת שני הפרקים ששמעתם. לפרופסור רותי רחמימוב וכמובן לגיבורי הסדרה שלנו ליאור, מורן, נורוז ונועה התורמת האלטרואיסטית. מיד נמשיך אל עדכונים מה נעשה ברשת שלנו אך ראשית כרגיל חסות קצרה.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">59:55</span>
                </div>
                <div class="content">
                    <p>אם אתם מאזינים לפודקאסטים של רשת עושים היסטוריה יש סיכוי לא רע שאתם כבר מכירים את מתחת לכל ביקורת. הפודקאסט הקומי של אור בוטבול ועומרי הכהן שממחיז את הביקורות המשונות ביותר של ישראלים מאוכזבים וכועסים על בתי העסק שיעצבנו אותם. למה אני אומר סיכוי לא רע? כי מתחת לכל ביקורת הפך בתוך זמן קצר להפליא ללהיט היסטרי עם קהילה מדהימה ועמוד פייסבוק ששווה ביקור בזכות עצמו.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">60:26</span>
                </div>
                <div class="content">
                    <p>אני מספר לכם את זה מכיוון שבמרץ הקרוב 2024 מתחת לכל ביקורת עושים את מפגש המאזינים הראשון שלהם. למעשה שני מפגשי מאזינים. הראשון שנקבע ל-29 בפברואר היה סולד אאוט בתוך חמש שעות בלבד אז אור ועומרי קבעו אחד נוסף. יום שלישי ה-12 במרץ 2024 שעה 9 בערב בתיאטרון צוותא. שוב יום שלישי ה-12 במרץ 24 שעה 9 בערב בתיאטרון צוותא. קישור לרכישת כרטיסים אפשר למצוא בעמוד של מתחת לכל ביקורת באתר שלנו Osimhistoria.com ובאתר של צוותא בכתובות Tzavta.co.il תחת לוח מופעים בחודש מרץ. אור ועומרי מתכננים להקליט פרק בלייב ועוד הרבה הרבה הפתעות.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">61:17</span>
                </div>
                <div class="content">
                    <p>מה עוד חדש ברשת עושים היסטוריה? בעושים טכנולוגיה עם דוקטור יובל דרור לדבר עם החייזרים שבינינו. בכדור הארץ ישנם כ-90 מינים שונים של לווייתנים ואחד המעניינים שבהם הוא הראשתן גדול הראש או לווייתן זרע. מחקר חדש שנעזר באיך לא בינה מלאכותית טוען שהלווייתנים האלה מדברים ביניהם. אז על מה הם מדברים? ומה הקשר בין הלווייתנים ותקשורת עם חייזרים?</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">61:46</span>
                </div>
                <div class="content">
                    <p>בעושים פוליטיקה עם העיתונאית טל שניידר העתיד של העבודה ומרצ ביחד או לחוד? חברי הכנסת לשעבר מיכל רוזין ממרצ ורם שפע מהעבודה מתיישבים לדבר על ההתיישבות, גבולות התמיכה הפוחתת והאיחוד בין המפלגות.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">62:04</span>
                </div>
                <div class="content">
                    <p>בהתשובה פרק השנה 2023. דורון פישלר עם סיכום השנה החולפת והפרקים שהכי אהבתם.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">62:12</span>
                </div>
                <div class="content">
                    <p>ולבסוף בעושים תנ'ך משפט שלמה חידה בלשית. פרק שהוקלט במפגש המאזינים האחרון בנאות קדומים ובמרכזו המשפט המפורסם ביותר בתנ'ך. שתי נשים שזה עתה ילדו עומדות לפני שלמה המלך וכל אחת מהן טוענת שהיא האמא של התינוק החי ושהאישה השנייה היא האם של התינוק המת. יותם שטיינמן ושחר ענבר צוללים לעומקו של אחד הטקסטים המורכבים ויוצאי הדופן בכל התנ'ך. מהן הראיות לכך שהטובת היא היא האמא האמיתית? איך פתרו פרשני ימי הביניים את החידה הזו ואיך פותרים אותה חוקרים מודרניים?</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">62:50</span>
                </div>
                <div class="content">
                    <p>כל הפודקאסטים שלנו זמינים באתר הבית של הכל עושים היסטוריה Osimhistoria.com באפליקציית עושים היסטוריה באנדרואיד ובכל אפליקציות הפודקאסטים באשר הן.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">63:00</span>
                </div>
                <div class="content">
                    <p>אם אתם מעוניינים לתמוך ברשת שלנו ובמגישים הנפלאים אנא עזרו לנו להביא מפרסמים ונותני חסות לפודקאסטים השונים ואם אתם מחפשים מישהו שיפיק פודקאסט עבור הארגון שלכם דברו איתי Ran@ranlevi.com. כמו כן אתם יכולים להזמין אותי להרצות באירוע שלכם בין אם זה אירוע חברה או אירוע משפחתי. רשימה מלאה של ההרצאות שלי תמצאו באתר האישי שלי Ranlevi.co.il ואחת ההרצאות המבוקשות ביותר בשנה האחרונה על ידי חברות הייטק היא ההרצאה על סטוריטלינג. זה קצת מוזר נכון? למה שמפתחים מהנדסים אנשי שיווק יאזינו להרצאה על סטוריטלינג? אז זהו רבים מאיתנו יעמדו מתישהו על הפודיום בכנס מקצועי כזה או אחר או שאולי ירצו לכתוב פוסט ברשתות החברתיות בהקשר של העבודה שלהם. ובהרצאה הזאת אני נותן לכם את הכלים והכללים הפשוטים והברורים ביותר שיהפכו את ההרצאה שלכם או את הפוסט למרתקים ומעניינים ולא משנה עד כמה הנושא שבו אתם עוסקים מורכב ומסובך להבנה. אחרי הכל זה מה שאני עושה כאן בעושים היסטוריה כבר 17 שנה. מוזמנים לפנות אליי במייל Ran@ranlevi.com או בטופס צור קשר שבאתר Ranlevi.co.il.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">64:27</span>
                </div>
                <div class="content">
                    <p>עושים היסטוריה הם שלי נוי מנהלת ההפקה, הילה שמש ושלי גואטה מפיקות ועורכות, עמית חזזי על המכירות, אביב שם טוב מנהל המכירות ומנהל הציפור משפחתי, דני תימור הוא המנהל העסקי ואני רן לוי כותב ומגיש. אנחנו נשתמע בפרק הבא, להתראות.</p>
                </div>
            </article>
            
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>