<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>[עושים היסטוריה] 257: עמק המוזרוּת – או, מדוע אנחנו מפחדים מאנדרואידים - פודטקסט</title>
    <link rel="stylesheet" href="../../styles.css">
    <script defer src="../../search.js"></script>
</head>
<body>
    <div class="container">
        <header class="site-header">
            <div class="logo">
                <a href="../../index.html">פודטקסט</a>
            </div>
            
            <div class="search-box">
                <input type="text" id="search-input" placeholder="חיפוש...">
                <div id="search-results" class="search-results hidden"></div>
            </div>

            <nav class="main-nav">
                <a href="../../index.html" class="nav-link">פרקים אחרונים</a>
                <a href="../../podcasts.html" class="nav-link">כל הפודקאסטים</a>
                <a href="../../rss.xml" class="rss-link" title="RSS">
                    <svg xmlns="http://www.w3.org/2000/svg" width="18" height="18" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 11a9 9 0 0 1 9 9"></path><path d="M4 4a16 16 0 0 1 16 16"></path><circle cx="5" cy="19" r="1"></circle></svg>
                </a>
            </nav>
        </header>

        <main>
            
    <div class="episode-header">
        <h1>[עושים היסטוריה] 257: עמק המוזרוּת – או, מדוע אנחנו מפחדים מאנדרואידים</h1>
        <div class="meta-row">
            <span class="meta-date">פורסם ב: 11 בנובמבר 2018</span>
            <a href="../../podcasts/vshym-hystvryh.html" class="meta-feed">עושים היסטוריה</a>
        </div>
    </div>

    <div class="player-container">
        <audio id="audio-player" controls>
            <source src="https://api.spreaker.com/download/episode/22580003/69d7d053.mp3" type="audio/mpeg">
            Your browser does not support the audio element.
        </audio>
    </div>

    <div class="transcript-container" id="transcript">
        
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">00:00</span>
                </div>
                <div class="content">
                    <p>אתם אוהבים חידות? לא כאלה של 'מה ההבדל בין חלב', אלא חידות שגורמות לכם לבהות בתקרה ולמלמל 'רגע, אבל אם הוא עשה ככה...', תקשיבו לזה. יש עשרה חדרים, בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן. ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזו דלת כל אחד מהם פירק. השאלה היא: בסוף הלילה הזה, מה המספר המקסימלי של דלתות שיכולות להיות במחסן? אם בשלב הזה אתם עצרתם רגע או עשיתם פאוז או העברתם אחורה כדי לשמוע את זה שוב או התחלתם לספור על האצבעות או לצייר משהו על נייר או לעצום עיניים ולהתרכז ממש, יופי! כי הפרסומת הזאת נועדה לכם. כי חידות כאלה, שהן חצי משחק וחצי כאב ראש, זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">01:41</span>
                </div>
                <div class="content">
                    <p>במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולות להתמיין תלמידות ותלמידים מכיתה ט' עד יא'. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים 'נבחרות ישראל במדעים', בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקיפ בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">02:49</span>
                </div>
                <div class="content">
                    <p>הפרק בחסות מובילאיי, המובילה העולמית בפיתוח, ייצור ושיווק מערכות סיוע מתקדמות לנהג ופיתוח רכבים אוטונומיים, המגייסת מפתחים ואלגוריתמאים בתחומי הבינה המלאכותית, ראייה ממוחשבת, עיבוד תמונה ועוד. מובילאיי היא כבר שם דבר בפיתוח מערכות עזר לנהיגה בטוחה, ובשנים האחרונות היא מעמיקה את החדירה שלה לשוק הרכב העולמי עם מערכות שמשתלבות באופן אינטגרלי ועמוק יותר עם החיישנים, מערכות ההיגוי והבלימה של כלי הרכב, כך שמערכת העזר לא רק מתריעה על יציאה מנתיב או אירוע דומה, אלא גם לוקחת שליטה על הרכב ומונעת את התאונה. את הדורות הבאים של המערכת של מובילאיי אנחנו נמצא ברבות מהמכוניות האוטונומיות שינועו על הכבישים שלנו בשנים הקרובות. מובילאיי מזמינה אתכם להצטרף אליה ולהיות בורג מרכזי במהפכת הנהיגה האוטונומית. מובילאיי מגייסת בוגרים מצטיינים ואנשי אלגוריתמים בתחומי הבינה המלאכותית, למשל Deep Learning, ראייה ממוחשבת, Data Science, מפתחי C++, Embedded, Python, חומרה, וולידציה, QA ועוד. בקרו באתר המשרות של מובילאיי בכתובת careers.mobileye.com/positions. ספרו להם שהגעתם דרך רשת עושים היסטוריה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">04:02</span>
                </div>
                <div class="content">
                    <p>שלום וברוכים הבאים לעושים היסטוריה, פרק 257: עמק המוזרות. בשנת 1988 הייתה פיקסאר חברה צעירה וקטנה יחסית. היום אנחנו מכירים את פיקסאר כאולפן שמאחורי הצלחות קולנועיות פנומנליות כדוגמת 'צעצוע של סיפור' ו'משפחת סופר על', אבל אז, בשלהי שנות השמונים, אנימציה ממוחשבת הייתה עדיין בחיתוליה, והחברה התמודדה עם קשיים כלכליים לא קלים. מנהליה של פיקסאר חשו שהם חייבים להוכיח לעולם את הפוטנציאל הגלום באנימציה ממוחשבת, ולשם כך הגו רעיון לסרטון אנימציה קצרצר בשם 'Tin Toy', צעצוע בדיל בתרגום חופשי, ובמרכזו שתי דמויות: בובת צעצוע קטנה ותינוק קטן בשם בילי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">05:14</span>
                </div>
                <div class="content">
                    <p>לעלילת הסרטון הזה אין משמעות רלוונטית. Tin Toy היה סרטון הדגמה לטכנולוגיית האנימציה הממוחשבת החדשה של פיקסאר, שיועד להיות מוקרן בכנס מקצועי בפני מהנדסים ומדענים מתחום הגרפיקה הממוחשבת. סטיב ג'ובס, בעליה של פיקסאר, אישר תקציב חריג של 300 אלף דולר לשם הפקת הסרטון, ולכולם היה ברור שעתידה של החברה מותנה ביכולתו של הסרטון להרשים את באי הכנס. אנשיה של פיקסאר עבדו ימים ולילות על הסרטון. מילולית, הם ממש ישנו במשרד, ועדיין הצליחו להשלים רק כשני שליש מהסרטון בזמן לכנס. ובכל זאת, Tin Toy היה הצלחה מסחררת. בימינו, אנחנו כבר רגילים לפלאי האנימציה הממוחשבת ולקסם של פיקסאר, אבל עבור באי הכנס זו הייתה הפעם הראשונה שהם חזו בגרפיקה כה מתקדמת. כשהסתיימה ההקרנה, נעמד הקהל על רגליו והריע בתשואות רמות ומחיאות כפיים סוערות.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">06:18</span>
                </div>
                <div class="content">
                    <p>היה רק יוצא דופן אחד. התינוק. כמעט כל מי שצפה בסרטון העיר שבילי נראה רע, ממש רע. זה לא שהאנימטורים של פיקסאר לא ידעו להנפיש דמויות כמו שצריך. להיפך, איש הצעצוע הקטן היה עשוי נפלא והקהל הוקסם מתנועותיו והבעות פניו. היה זה בילי התינוק שבאופן ספציפי משך אליו את כל האש. אחד הצופים כינה אותו 'פיסת האנימציה המפחידה והמטרידה ביותר בהיסטוריה של האנימציה'. זו תגובה מפתיעה מאוד בהתחשב בעובדה שבילי היה גם פיסת האנימציה האנושית המתוחכמת והמדויקת ביותר בהיסטוריה של הגרפיקה הממוחשבת עד אותו הרגע. תווי הפנים שלו, שרירי הגוף, האנימטורים של פיקסאר עמלו והזיעו על כל פיקסל ופיקסל של בילי. אז מדוע בילי הטריד כל כך את הצופים?</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">07:24</span>
                </div>
                <div class="content">
                    <p>התשובה לשאלה הזו, כך מסתבר, נתגלתה כבר 18 שנה קודם לכן בצידו השני של העולם. מסאהירו מורי הוא פרופסור יפני לרובוטיקה. החיבה היפנית לרובוטים, ובפרט רובוטים בעלי חזות אנושית מאוד, היא עובדה ידועה, אבל אולי תופתעו לשמוע שבשנות השישים והשבעים של המאה הקודמת היפנים לא התייחסו ברצינות לרובוטיקה. מורי, שב-1970 היה פרופסור להנדסה במכון של טוקיו לטכנולוגיה, נחשב לעוף מוזר בקרב אנשי האקדמיה היפנית בגלל העיסוק האובססיבי שלו ברובוטים, ותודו שלהיות מוזר ביפן זה הישג לא מבוטל בהתחשב במוזרות הכללית של העם היפני.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">08:12</span>
                </div>
                <div class="content">
                    <p>באחד הימים נתבקש מורי לכתוב מאמר למגזין טכנולוגיה יפני לגיליון בנושא הקשר שבין פילוסופיה ורובוטיקה. מורי חיפש נושא מעניין לכתוב עליו ונזכר במשהו שחווה בילדותו. ציטוט: 'מאז שהייתי ילד, מעולם לא אהבתי בובות שעווה. הן תמיד נראו לי קצת קריפיות. באותו הזמן שנתבקשתי לכתוב את המאמר, פותחו הזרועות התותבות האלקטרוניות הראשונות, והן גרמו לי לאותה תחושה'. סוף ציטוט. מורי מכוון בדבריו לידיים תותבות שמסוגלות לנוע בתגובה לאותות ממערכת העצבים של הגוף, ובפרט לניסיון לשוות להן מראה אנושי טבעי. לצבוע אותן בצבע העור, עם פלומת שיער, רמזים של כלי דם וכדומה. ניסיונו של מורי לימד אותו שדווקא הניסיון הזה לתת לידיים תותבות מראה טבעי כל כך, גרם באופן פרדוקסלי לדחייה גדולה יותר אצל אנשים שנגעו בתותבת והרגישו את המרקם הפלסטי הלא טבעי שלה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">09:28</span>
                </div>
                <div class="content">
                    <p>הניסיון הזה הביא את מורי לכתוב מאמר למגזין תחת הכותרת 'עמק המוזרות', Uncanny Valley. במאמר הזה הוא העלה השערה מרתקת וחדשנית לגבי קשר אפשרי בין מידת הריאליזם של רובוט דמוי אנוש, אנדרואיד, ומידת המשיכה או הדחייה שחשים מי שצופים בו. השם 'עמק המוזרות' מגיע מהאנלוגיה שבה בחר מורי כדי להסביר את רעיונותיו. דמיינו לעצמכם שאתם הולכים בשביל ופוגשים בדרך דמויות אנושיות או כמו-אנושיות: רובוטים, צעצועים אנושיים וכדומה. השביל מתחיל בגובה פני הים, והגובה שלו בכל נקודה בדרך מייצג את מידת המשיכה או הקשר הרגשי החיובי שלכם אל אותן הדמויות.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">09:52</span>
                </div>
                <div class="content">
                    <p>למשל, אתם מתחילים ללכת ומיד פוגשים בזרוע רובוטית, כזו שאפשר למצוא במפעל להרכבת מכוניות. הזרוע הרובוטית היא בבירור מכונה, היא עשויה ממתכת מבריקה, יש לה כמה וכמה מפרקים ובמקום אצבעות יש לה מלחם. במילים אחרות, היא נראית לגמרי כמו מכונה, ואין סיכוי להתבלבל בינה ובין זרוע אנושית. השביל שלנו עדיין מישורי פחות או יותר, ובאנלוגיה הקשר הרגשי שלנו אל הזרוע הרובוטית הוא נייטרלי לחלוטין, אותו קשר רגשי שיש לנו לטוסטר שלנו בבית.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">10:33</span>
                </div>
                <div class="content">
                    <p>אנחנו ממשיכים ללכת בשביל ופוגשים ברובוט צעצוע קטן. זרועות, רגליים, ראש קטן עם עיניים מצוירות. זה בבירור צעצוע, אבל חמוד. אם היינו ילדים קטנים, כנראה שהיינו משחקים איתו ואפילו נותנים לו שם. אנחנו מסתכלים סביב ומגלים שהשביל הביא אותנו לגבעה קטנה, משמע החיבור הרגשי שלנו אל אותו צעצוע חמוד מתחיל להיות משמעותי. השביל ממשיך ומטפס לגובה, ואנחנו פוגשים את צמד הרובוטים המפורסם ביותר בגלקסיה: R2D2 ו-C3PO מסדרת מלחמת הכוכבים. השניים האלה הם בבירור רובוטים, אפילו C3PO שיש לו צורה כללית אנושית, הוא בעל עור מתכתי בוהק ופנים קבועות ובלתי משתנות. אבל אף על פי כן, יש בשניים האלה משהו שגרם למיליוני מעריצי מלחמת הכוכבים להתאהב בהם. אולי זה האופי המרדני והעקש של R2D2 או המלנכוליות המבוהלת של C3PO. הם מרגישים לנו מאוד אנושיים ולכן אנחנו אוהבים אותם. השביל שלנו ממש גבוה עכשיו, משהו כמו פסגת החרמון.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">11:51</span>
                </div>
                <div class="content">
                    <p>ואז אנחנו משפילים את עינינו ורואים על הקרקע גופה. אדם מת. חיצונית הגופה נראית שלמה ללא סימני אלימות או משהו דומה, אבל העור שלה חיוור, השפתיים כחולות והעיניים הפקוחות בוהות באוויר ללא מיקוד. ראיתם פעם אדם מת? אני ראיתי כמה פעמים, וזה לא מראה שקל לשכוח. ההשפעה הפסיכולוגית של מפגש כזה היא עמוקה ומטלטלת מאוד, ובעיקר אנחנו מוצאים את עצמנו מנסים להתרחק מהגופה, לא לגעת בה אם לא חייבים. לפתע אנחנו כבר לא על ההר, השביל שלנו הוביל אותנו לתוך עמק תלול וצר שמסמל את מידת הדחייה והסלידה שלנו מהגופה. זהו עמק המוזרות.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">12:41</span>
                </div>
                <div class="content">
                    <p>אבל אנחנו עדיין לא בתחתיתו של עמק המוזרות. קצת קדימה ולמטה, בתחתית הנקיק, אנחנו רואים מחזה איום. עוד גופה, אבל הגופה הזו זזה. הידיים החיוורות מתקשחות ורוטטות, השפתיים הכחולות נפתחות ונסגרות, העיניים הלא ממוקדות זזות אנה ואנה בתוך הארובות שלהן, לא ממצמצות אפילו פעם אחת. זה החומר שממנו עשויים סיוטים. זה הבסיס לכל סרטי הזומבים שאי פעם צפיתם בהם. הסלידה והפחד שאנחנו חשים בתוך עמק המוזרות מגיעים לשיא.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">13:26</span>
                </div>
                <div class="content">
                    <p>אנחנו מרימים את מבטנו קדימה ומעלה, השביל ממשיך אל צידו השני של עמק המוזרות, מטפס ועולה מעלה מעלה, עד שהוא מגיע גבוה אל ראש פסגת האוורסט. שם גבוה גבוה על פסגת ההר עומד אדם. אדם רגיל, בריא. הילד שלנו, בן זוג, הורה או חבר. מישהו שאנחנו יכולים להתחבר אליו רגשית והחיבור הרגשי הזה הוא אולי החיבור הרגשי הגבוה ביותר שבני אדם מסוגלים להגיע אליו. מה ניסה לומר לנו מסאהירו מורי במאמרו?</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">14:02</span>
                </div>
                <div class="content">
                    <p>הרעיון פשוט. ככל שיצור כלשהו ייראה לנו אנושי יותר, כך אנחנו מסוגלים לחוש כלפיו חיבה ואמפתיה בקלות רבה יותר, אבל עד גבול מסוים. רובוט שנראה דומה מאוד לבן אדם, כמעט כמעט אנושי אבל לא לגמרי, יעורר בנו סלידה וחלחלה עמוקה. זרוע תותבת אלקטרונית שנראית חיצונית כמו זרוע מכנית לא תעורר בנו תחושות שליליות במיוחד. אנחנו אולי לא נתאהב בה אבל גם לא נסלוד ממנה. לעומת זאת, זרוע תותבת שנראית כמעט אנושית, למשל יש לה צבע עור שנראה כמעט טבעי אבל לא בדיוק, או אם יש לה מפרק אחד יותר מדי, זה כבר סיפור אחר. את הזרוע הזו אנחנו מצפים לראות בקולנוע, מחוברת אולי לגופו של נבל-על כזה או אחר. אם תלחץ יד למישהו בעל זרוע כזו בלילה חשוך, כנראה שתקפוץ בבהלה ואולי אפילו תפלוט איזו צעקה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">14:59</span>
                </div>
                <div class="content">
                    <p>הרעיון של מורי מפתיע בחדשנותו, במיוחד נוכח העובדה שבאותה התקופה לא היו עדיין רובוטים אנושיים ומורי ביסס את ההשערה שלו אך ורק על סמך ניסיונו המוגבל עם זרועות מכניות ובובות שעווה. אין פלא אם כן שאף אחד לא התייחס למאמר שלו ומורי לא קיבל עליו אפילו תגובה אחת מעמיתיו באקדמיה. אבל בחלוף 18 שנה, הגרפיקאים של פיקסאר מצאו את עצמם פוסעים בלא יודעין הישר לתוך עמק המוזרות של מורי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">15:32</span>
                </div>
                <div class="content">
                    <p>בילי התינוק בסרט Tin Toy היה זומבי. פיקסאר לא התכוונו לעשות סרט זומבים, אבל בהינתן הטכנולוגיה הראשונית שעמדה לרשותם, הדמות שהם יצרו הייתה תינוק אנושי, אבל רק כמעט. הבעות פניו של בילי משכנעות למדי, אבל העור שלו לא נראה כמו עור טבעי אלא כמו משהו שהיינו מצפים לראות על בובה. התנועות שלו לא בדיוק אנושיות, רק כמעט, והחיתול שלו מרגיש כמו יציקת בטון. התוצאה, בדיוק כפי שחזה מורי כמעט 20 שנה קודם לכן, היא תחושה כבדה של מועקה וחלחלה אצל הצופים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">16:10</span>
                </div>
                <div class="content">
                    <p>הדמות השנייה בסרטון, בובת הצעצוע, יוצרת תחושה שונה לגמרי. היא חמודה, מתוקה, והבעות הפנים שלה מעוררות חיבה אצל הקהל, בדיוק מכיוון שהיא מזכירה בן אדם אבל לא מנסה לחצות את עמק המוזרות ולשכנע אותנו שהיא באמת בן אדם. יש לה רגליים וידיים מעץ, עיניים מצוירות ופה שהוא לא יותר מקו מתעקל. למרות שמאמרו של מסאהירו מורי היה עדיין בלתי מוכר לחלוטין, תגובת הקהל ל-Tin Toy הביאה את פיקסאר לקבל את המסקנה הנכונה. מאותו הרגע לא ניסו יותר הגרפיקאים של פיקסאר ליצור בסרטיהם דמויות ממוחשבות ריאליסטיות באנושיותן, אלא הסתפקו בדמויות שיש להן אופי אנושי מובהק אבל אי אפשר לטעות ולחשוב שהן אנושיות. כך קיבלנו את וודי מצעצוע של סיפור, וולי הרובוט ונמו הדג. אפילו כשנשמעות דמויות אנושיות בסרטים של פיקסאר, כמו במשפחת סופר על למשל, הן עדיין נראות יותר כמו קריקטורות, כמו הסנטר המוגזם של אבי המשפחה למשל, שנראה יותר כמו ישראל כץ ופחות כמו אדם אמיתי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">17:21</span>
                </div>
                <div class="content">
                    <p>פיקסאר לא היו היחידים שנתקלו בעמק המוזרות של מסאהירו מורי. אנדי ג'ונס, במאי האנימציה של הסרט 'Final Fantasy', תיאר את התופעה בכתבה של המגזין Wired בשנת 2002. ציטוט: 'זה יכול להיעשות מטריד. ככל שאתה דוחף את הדמויות הלאה והלאה לכיוון הריאליזם האנושי, זה מתחיל להרגיש גרוטסקי. אתה מתחיל להרגיש כאילו אתה מושך בחוטים של גווייה'. סוף ציטוט. אחת האנימטוריות של אולפני Dreamworks תיארה באותה הכתבה תחושה דומה שחוותה בעת העבודה על הסרט שרק. היא וצוותה נאלצו להפחית במכוון מהריאליזם של דמותה של הנסיכה פיונה, כי ככל שהדמות נעשתה מציאותית יותר, תחושות האי-נוחות של הצוות הלכו וגברו.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">18:09</span>
                </div>
                <div class="content">
                    <p>השכיחות ההולכת וגוברת של תופעת עמק המוזרות בעקבות ההתקדמות של עולם האנימציה הממוחשבת, הביאה לגילוי מחדש של המאמר הנשכח של מסאהירו מורי. המאמר המקורי תורגם מיפנית לאנגלית, זכה לתהודה נרחבת והחוקר היפני פורץ הדרך זכה סוף סוף להכרה הבינלאומית שהגיעה לו. אבל זו תהיה טעות לומר שהיה קונצנזוס מיידי לגבי השערת עמק המוזרות של מורי. ההיפך הוא הנכון. היו לו מעט חוקרים שתהו אם אכן יש כאן תופעה פסיכולוגית נוירולוגית אמיתית, או שמדובר באוסף של אנקדוטות מקריות אצל כמה אנשים בודדים. באמצע שנות האלפיים המחקר המדעי לגבי עמק המוזרות היה עדיין רק בחיתוליו, אבל עולם הטכנולוגיה, כפי שאתם ודאי יודעים, היה באותו הזמן בעיצומה של תנופה אדירה.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">19:15</span>
                </div>
                <div class="content">
                    <p>הפרק בחסות מדולה, חברת בוטיק להשמות וגיוס בעולם ההייטק. בשנים האחרונות שוק התעסוקה בעולם ההייטק נמצא בפריחה והביקוש למהנדסים גדול יותר מאי פעם. הכירו את גילה, מפתחת ששפר עליה מזלה והיא נמצאת באחד התחומים החמים ביותר בעולם ההייטק.</p>
                </div>
            </article>
            
            <article class="paragraph speaker-גילה type-advertisement">
                <div class="paragraph-meta">
                    <span class="speaker-name">גילה</span>
                    <span class="timestamp">19:39</span>
                </div>
                <div class="content">
                    <p>עיבוד שפה טבעית, שזה תחום שבו מנסים להתמודד עם האתגר של איך המחשב מעבד או מתמודד עם שפה טבעית, תחום מאוד מאוד צומח בשנים האחרונות, מאוד מבוקש.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">19:54</span>
                </div>
                <div class="content">
                    <p>מטבע הדברים, פרופיל הלינקדאין של גילה מושך אליו המון תשומת לב מחברות השמה.</p>
                </div>
            </article>
            
            <article class="paragraph speaker-גילה type-advertisement">
                <div class="paragraph-meta">
                    <span class="speaker-name">גילה</span>
                    <span class="timestamp">20:01</span>
                </div>
                <div class="content">
                    <p>קיבלתי לא מעט פניות בלינקדאין שאכן הרגישו כמו ספאם, אצל טל משום מה זה היה שונה.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">20:07</span>
                </div>
                <div class="content">
                    <p>טל היא מגייסת במדולה, ופנתה לגילה דרך לינקדאין לפני כשנתיים. אבל מה הפך את ההצעה של טל לשונה ומיוחדת ביחס לפניות האחרות לגילה?</p>
                </div>
            </article>
            
            <article class="paragraph speaker-גילה type-advertisement">
                <div class="paragraph-meta">
                    <span class="speaker-name">גילה</span>
                    <span class="timestamp">20:17</span>
                </div>
                <div class="content">
                    <p>הסברתי לה מה אני עושה עכשיו ומה בדיוק אני אחפש לכשזה יהיה לכשיגיע הזמן לחפש עבודה, וזה היה נראה שהפנימה את זה ובאמת בפנייה השנייה שעשתה אליי השנה זו הייתה פנייה מאוד מדויקת, מאוד בהתאם למה שהגדרתי שאני רוצה לעשות, גם מבחינת התחום וגם מבחינת העיסוק עצמו, התפקיד, והתחושה הייתה מאוד מאוד אישית.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">20:47</span>
                </div>
                <div class="content">
                    <p>מקצוענות ואכפתיות, זה הסוד של מדולה.</p>
                </div>
            </article>
            
            <article class="paragraph speaker-גילה type-advertisement">
                <div class="paragraph-meta">
                    <span class="speaker-name">גילה</span>
                    <span class="timestamp">20:50</span>
                </div>
                <div class="content">
                    <p>וזה ממש התאים בול, זאת אומרת היא הצליחה בים העבודות הלא רלוונטיות, היא הצליחה לדוג את שתי העבודות שבאמת היו רלוונטיות ועניינו אותי וגרמו לי להתקדם בתהליך. לאורך כל התהליך, הראיונות וההמתנה להצעת עבודה, היא ליוותה אותי באופן צמוד ותמיד נתנה לי תחושה שבאמת אכפת לה, שזה לא היא עושה את זה רק כי זו העבודה שלה או כי מקבלת על זה כסף, אלא שבאמת אכפת לה שאני אהיה מרוצה ושהעבודה תתאים לי, וזה מאוד נתנה לי תחושה של תמיכה, ממש הרגשתי שהיא תומכת בי לאורך התהליך.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">21:32</span>
                </div>
                <div class="content">
                    <p>האכפתיות והדיוק בהשמה הן הסיבה לכך שגילה מצאה את מקומה בסופו של דבר באחת מחברות הטכנולוגיה הגדולות והמובילות בעולם בתחום הפיננסים. ואגב, לא רק גילה הרוויחה מהקשר עם מדולה. גם אני יצאתי מורווח.</p>
                </div>
            </article>
            
            <article class="paragraph speaker-גילה type-advertisement">
                <div class="paragraph-meta">
                    <span class="speaker-name">גילה</span>
                    <span class="timestamp">21:49</span>
                </div>
                <div class="content">
                    <p>רציתי להוסיף עוד משהו אחד שבזכות מדולה, לא רק שמדולה סייעו לי למצוא עבודה, הם גם עשו לי היכרות עם רשת עושים היסטוריה, אז גם זה בזכות מדולה ותודה להם.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">22:04</span>
                </div>
                <div class="content">
                    <p>אז אל תבזבזו את הזמן שלכם בראיונות עבודה מיותרים. תנו למדולה לעזור לכם למצוא את משרת החלומות שלכם בהייטק. מדולה מגייסת לתפקידי ניהול, פיתוח ומחקר במגוון תחומים, מאבטחת מידע ופיננסים ועד Machine Learning. בקרו ב-medulla.co.il והגישו את קורות החיים שלכם למשרות המוצעות.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">22:28</span>
                </div>
                <div class="content">
                    <p>רוברט זמקיס נחשב בעיני רבים לאחד הבמאים המוצלחים שיצאו מהוליווד. באמתחתו כמה מהלהיטים הגדולים ביותר של שלושים השנים האחרונות, כדוגמת הסדרה 'בחזרה לעתיד', 'מי הפליל את רוג'ר ראביט' ו'פורסט גאמפ', קלאסיקה קולנועית בכיכובו של טום הנקס, שאפילו הביאה לזמקיס אוסקר על הבימוי. זמקיס גם נחשב לבמאי פורץ דרך בכל הנוגע לשימוש באפקטים מיוחדים בקולנוע. למשל בסרט 'בחזרה לעתיד 2' ב-1989 הוא נעזר בגרפיקה ממוחשבת כדי לאפשר לכוכב הסרט מייקל ג'יי פוקס לגלם שלוש דמויות שונות בו זמנית על המסך, או כדי להציג כריש הולוגרפי, כביכול מהסרט מלתעות 19. גם בפורסט גאמפ עשה זמקיס שימוש בלא מעט גרפיקה ממוחשבת כדי להכניס את טום הנקס לסצנות היסטוריות שונות, ביניהן מפגש עם הנשיא המנוח JFK.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">23:24</span>
                </div>
                <div class="content">
                    <p>אין פלא אם כן שזמקיס מצא את הרעיון של דמויות אנושיות ממוחשבות לחלוטין מפתה כמו שירתה של הסירנה. ב-1997 הקים זמקיס אולפן סרטים עצמאי בשם ImageMovers, במסגרתו ביים מספר סרטים מצליחים. ב-2004 החליט זמקיס לפצוח בפרויקט שאפתני במיוחד. סרט ילדים בשם 'רכבת לקוטב', Polar Express, שיהיה כולו עשוי באנימציה ממוחשבת ובעזרת טכנולוגיה פורצת דרך בזמנה של לכידת תנועה, Motion Capture. לכידת תנועה היא תהליך שבו מקליטים את התנועה של שחקן אנושי ומלבישים אותה על דמות מצוירת. השילוב של איור ממוחשב מציאותי ומדויק יחד עם תנועות גוף ומשחק אמין של שחקנים אנושיים היה אמור להפיק דמויות אנושיות קרובות יותר מאי פעם לבני אדם אמיתיים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">24:19</span>
                </div>
                <div class="content">
                    <p>אני מניח שבשלב הזה אתם כבר מתחילים להבין לאן נוסעת הרכבת הספציפית הזאת. לו היה רוברט זמקיס מתעמק במאמרו של מסאהירו מורי משנת 1970, הוא היה מגלה שם השערה מטרידה נוספת. מורי כתב שמניסיונו לתנועה יש השפעה דרמטית על עמק המוזרות. היא מקצינה אותו. הפסגות נעשות גבוהות יותר והעמק עמוק יותר. למשל, זרוע רובוטית חסרת תנועה לא תחולל אצלנו תחושה מיוחדת, אבל אם תחל הזרוע לנוע באופן שמזכיר מאוד תנועה אנושית, אנחנו חיש מהר נפתח כלפיה חיבה מסוימת כמו אל חיית מחמד. וגם ההיפך הוא הנכון. גווייה חסרת תנועה תעורר אצלנו חלחלה ותחושות לא נעימות, אבל אם הגווייה תתחיל לזוז, החלחלה עשויה להפוך חיש מהר לאימה ופחד של ממש.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">25:15</span>
                </div>
                <div class="content">
                    <p>במילים אחרות, לא רק שהדמויות האנושיות בסרט רכבת לקוטב יהיו מציאותיות מאוד מבחינה חזותית, שזה כבר מביא אותן קרוב מאוד לעמק המוזרות, הוספת האלמנט של לכידת תנועה ריאליסטית איים להפוך את רכבת לקוטב לפיאסקו בסדר הגודל של השקת קו הרכבת ירושלים-תל אביב. אבל זמקיס, שכאמור היה מאז ומתמיד פורץ דרך בשילוב טכנולוגיה בסרטיו, רץ קדימה. הציפיות מהסרט היו גבוהות. אם זמקיס זוכה האוסקר כבמאי וטום הנקס הגדול בתור הכוכב הראשי, אין סיבה שהצמד המוכשר הזה לא ישחזר את ההצלחה האדירה של פורסט גאמפ.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">25:55</span>
                </div>
                <div class="content">
                    <p>אבל זה לא מה שקרה. רכבת לקוטב, שהפקתו עלתה כמאה שישים וחמישה מיליון דולר, הכניס רק עשרים ושלושה מיליון דולר בשבוע הראשון להקרנתו. לשם השוואה, משפחת סופר על של פיקסאר, שעלה לאקרנים שבוע קודם לכן, גרף פי ארבע יותר בשבוע הראשון שלו. רכבת לקוטב לא היה כישלון מוחלט. בכל זאת הוא הכניס כשלוש מאות מיליון דולר בסך הכל שזה סכום לא מבוטל, והיו מבקרים שיבחו את זמקיס על התעוזה והיצירתיות של הסרט. אבל הדעה הרווחת הייתה שהסרט לא מוצלח במיוחד, בעיקר מכיוון שהתסריט היה בינוני למדי. פסק דין מאכזב בהתחשב בציפיות הגבוהות שכולם תלו בבמאי ובכוכב הסרט.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">26:41</span>
                </div>
                <div class="content">
                    <p>טענה אחת שחזרה שוב ושוב בכל טור ביקורת קולנוע שנכתב על רכבת לקוטב, הייתה שחלק גדול מהבעיה של הסרט הייתה בדמויות האנושיות שבו. למשל אחד המבקרים כתב, ציטוט: 'העובדה העצובה היא שהדמויות ברכבת לקוטב של רוברט זמקיס, שנוצרו באמצעות גרפיקה ממוחשבת והטכנולוגיה החדשה של לכידת תנועה, הן בקיצור, קריפיות. כשצפיתי בנוסעי הרכבת בעלי העיניים המתות ובתנועות הטבעיות כביכול שלהם, זה גרם לי לחשוב יותר על גולום בשר הטבעות מאשר על משהו שקשור בחג המולד. רכבת לקוטב היא רכבת של זומבים'. סוף ציטוט.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">27:24</span>
                </div>
                <div class="content">
                    <p>למרות הביקורות הפושרות, זמקיס לא התייאש. בסופו של דבר, גרפיקה ממוחשבת ולכידת תנועה היו עדיין טכנולוגיות ראשוניות ובוסריות, והעובדה שרכבת לקוטב כשלה יחסית בניסיונה להביא למסך דמויות משכנעות, אין פירושו שאי אפשר לעשות זאת בכלל. ואכן, הסרט הבא של זמקיס, בייוולף (Beowulf), עיבוד מודרני של פואמה עתיקה שיצא לאור ב-2007, זכה להצלחה גדולה יותר. אמנם הסרט לא הרוויח הרבה בקופות, אבל הביקורות היו חיוביות למדי. גם כאן נשמעו טענות לגבי האמינות והמראה הכללי של הדמויות האנושיות, אבל עושה רושם שהתסריט היה מוצלח מספיק כדי לפצות על קשיי האנימציה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">28:09</span>
                </div>
                <div class="content">
                    <p>זמקיס ניגש לסרטו הבא, סרט ילדים נוסף בשם 'דרושות אמהות ממאדים', Mars Needs Moms. הפעם זמקיס לא היה הבמאי אלא רק המפיק, אבל ברוח סרטיו הקודמים גם הסרט הזה עשה שימוש מסיבי בטכנולוגיית לכידת התנועה. הפעם לא שיחק לו מזלו. התסריט בכללותו, אודות ילד בן 9 שאמו נחטפת על ידי בני מאדים, היה כל כך גרוע ולא אמין שלא היה לו שום סיכוי לטשטש את העובדה המצערת שהדמויות בסרט נפלו עמוק עמוק לתוך עמק המוזרות. 'כל בני האדם בסרט נראים קצת כמו קופים', כתב מבקר אחד. 'כאילו שהאבולוציה נעצרה איפשהו באמצע הדרך'. 'הדמויות בדרושות אמהות ממאדים נראות כמו בובות שעווה, התנועות שלהן משונות והעיניים שלהן מתות כמו אלו של בובות בחלון ראווה', כתב מבקר אחר. ביקורות הסרט היו כה קטלניות והכישלון הקופתי כל כך מהדהד, שבעה מיליון דולר בלבד בשבוע הראשון להקרנה, עד שחברת דיסני, שעד אז שיתפה פעולה עם ImageMovers, אולפן הסרטים של זמקיס, החליטה לסיים את העבודה המשותפת עוד באותה שנה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">29:25</span>
                </div>
                <div class="content">
                    <p>בואו נהיה לרגע הוגנים עם רוברט זמקיס. הוא פורץ דרך, וכמו כל פורץ דרך לפניו, מקולומבוס ועד ניל ארמסטרונג, הוא הלך בדרך חדשה ולא מוכרת ונפל לתוך בורות לא ידועים. אבל האם הטכנולוגיה החדשה של לכידת תנועה היא הסיבה לכישלון? במבט לאחור ברור שלא. היו לא מעט סרטים שעשו שימוש בטכנולוגיה הזו בהצלחה מרשימה, בתנאי שהדמויות המדוברות לא היו דמויות אנושיות ריאליסטיות. למשל גולום מסרטי שר הטבעות או הנאבי בסרט אוואטר.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">30:04</span>
                </div>
                <div class="content">
                    <p>כיום, אחרי כמעט 20 שנה של הצלחות וכישלונות, ישנה הסכמה כללית בקרב אנשי המקצוע שעמק המוזרות היא תופעה פסיכולוגית אמיתית שיש לקחת בחשבון, ושיהיה קשה מאוד ליצור דמויות אנושיות ריאליסטיות שיהיו מסוגלות לדלג אל הצד השני של העמק. הנטייה העכשווית בקרב במאי סרטים, נכון לזמן כתיבת פרק זה כמובן, היא לא ליצור סרטים מונפשים לגמרי כמו סרטיו של זמקיס, אלא לשלב את הדמויות האנושיות המונפשות בסצנות מצולמות רגילות, ובכך לטשטש את הגבול בין אנימציה וצילום. למשל בסרט 'רוג אחת' מסדרת מלחמת הכוכבים, רק שתי דמויות הן מונפשות לחלוטין. הראשון הוא טארקין, מפקד כוכב המוות, והשנייה הנסיכה ליאה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">30:52</span>
                </div>
                <div class="content">
                    <p>בשני המקרים לא היו ליוצרים הרבה ברירות. הסיפור של 'רוג אחת' מתרחש לפני העלילה של מלחמת הכוכבים המקורי, ולכן היה עליהם להציג את דמותה של קארי פישר, הנסיכה ליאה, כפי שהייתה לפני 40 שנה. פיטר קושינג, השחקן שגילם את טארקין בסרט המקורי, הלך לעולמו לפני שנים רבות. בשני המקרים הבמאי הקפיד לשמור את דקות המסך של שתי הדמויות הממוחשבות למינימום האפשרי. בשלב זה של סיפורנו, אני מניח שאתם אולי שואלים את עצמכם: אז מה? אוקיי, אז קשה ליצור דמויות אנושיות ריאליסטיות בסרטים. So what? את מי זה מעניין? למה זה חשוב? זו שאלה לגיטימית, ואולי זו גם הסיבה שאף אחד לא לקח את המאמר של מסאהירו מורי ברצינות במשך כל כך הרבה זמן.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">31:43</span>
                </div>
                <div class="content">
                    <p>שתי תשובות עקרוניות עולות בתגובה לשאלה הזו. הראשונה היא שבמציאות הטכנולוגית שלנו, תופעת עמק המוזרות הולכת ומקבלת חשיבות רבה יותר משנה לשנה ובתחומים הרבה יותר חשובים ומהותיים, ויסלחו לי כל חבריי מהברנז'ה התל אביבית, מקולנוע ואנימציה. הרובוטיקה, שבשנות השבעים הייתה קוריוז של מדע בדיוני, הופכת יותר ויותר רלוונטית לעולם האמיתי. רובוטים מתוחכמים בעלי בינה מלאכותית מתקדמת הולכים ונכנסים לשימוש במפעלים, צבא, בתי חולים ואפילו בבתים. היפנים בפרט, שהאוכלוסייה שלהם הולכת ומזדקנת במהירות, עובדים במרץ על אנדרואידים שיסייעו לקשישים במטלות היומיום. אם נרצה שהציבור הרחב יקבל בברכה את שליטינו הרו... זאת אומרת, את העוזרים הרובוטיים, ולא ידחה אותם בשאט נפש, כדאי שנדע כיצד לעצב אותם נכון.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">32:36</span>
                </div>
                <div class="content">
                    <p>התשובה השנייה היא שהבנה טובה של תופעת עמק המוזרות עשויה לסייע לנו להבין טוב יותר את מוחנו שלנו והמנגנונים ששולטים באינטראקציה עם הסביבה. ישנם חוקרים שסבורים שיש קשר בין עמק המוזרות ובין תופעות שמזכירות אותו, למשל הפחד שלנו מליצנים או הרתעה שמפגינים חלק מהאנשים מטרנסג'נדרים. זאת ועוד, ייתכן שיש קשר בין עמק המוזרות ומחלות נוירולוגיות שונות, כדוגמת תסמונת קאפגראס. תסמונת קאפגראס היא הפרעה נפשית שבה החולה חש שחבר, בן זוג או קרוב משפחה הוא למעשה מתחזה שהוחלף במישהו אחר שדומה לו בדיוק או אפילו ברובוט אנושי. הבנה טובה יותר של עמק המוזרות עשויה לשפוך אור גם על התופעות האלו.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">33:25</span>
                </div>
                <div class="content">
                    <p>מהם אם כן ההסברים שמעלים החוקרים לגבי תופעת עמק המוזרות? נכון להיום לא נערכו המון מחקרים בנושא, וגם מאלו שכן נעשו קשה להסיק מסקנות חד משמעיות. תופעת עמק המוזרות היא סובייקטיבית מאוד ותלויה לא רק בדמות שאנחנו מראים אלא גם באדם שצופה בה. החוקרים הראו בבירור שתחושת הגועל והחלחלה של עמק המוזרות חזקה יותר אצל אנשים שחשים אי נוחות גם במצבים אחרים, כגון הליכה בבית קברות או שינה במיטה של מישהו שהלך לעולמו. זאת ועוד, קשה להגדיר בדיוק מהי אותה תחושת מוזרות שאנחנו מנסים למדוד. האם מדובר בגועל? או עצבנות? או אולי פשוט דחייה אסתטית? מכאן שנכון להיום אין לנו תשובות של ממש אלא בעיקר השערות.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">34:16</span>
                </div>
                <div class="content">
                    <p>הסברה הנפוצה ביותר היא שעמק המוזרות הוא תוצר של האבולוציה שלנו. מיליוני שנות ברירה טבעית לימדו את מוחנו לזהות אצל אנשים אחרים סימנים שמעידים על בריאות לקויה, שמצביעים אולי על מחלה מידבקת או פוריות נמוכה. אם אנחנו מזהים סימנים שכאלו, הם יוצרים אצלנו תגובת רתייה אינסטינקטיבית שזהה באופייה לתגובת גועל, למשל למראה מזון מקולקל. היכולת הזו משוכללת במיוחד בכל מה שקשור לאינטראקציה עם בני אדם ומינים של בעלי חיים שקרובים לנו מבחינה גנטית, בעלי חיים שמסוגלים להדביק אותנו במחלות ובטפילים שלהם. מסיבה זו מוחנו מסוגל לקרוא ולהבחין גם ברמה התת-הכרתית בשינויים מזעריים בהבעות פנים ובמבנה פנים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">35:01</span>
                </div>
                <div class="content">
                    <p>ההשערה הזו יכולה להסביר מדוע כל כך קשה לאנימטורים לחצות את עמק המוזרות וליצור דמות מונפשת מושלמת. רק לשם הדוגמה, כשהשפתיים שלנו נפתחות לשם דיבור, הן לא נפתחות באופן מושלם. טיפות רוק זעירות בקצות השפתיים גורמות לשפתיים להידבק מעט זו לזו, כך שהפתיחה לא מלאה, היא לא כמו אליפסה מושלמת. זו תנועה זעירה, תת-מילימטרית שסביר להניח שמעולם אפילו לא חשבתם עליה. אבל האנימטורים יודעים שאם לא ידמו את ההדבקה הזערורית הזו בקצה השפתיים, הצופים יחושו בהבדל. הם כנראה לא יבינו מה לא בסדר בדמות שהם רואים מולם, אבל משהו בה יהיה לא בסדר בכל זאת.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">35:52</span>
                </div>
                <div class="content">
                    <p>השערה זו מקבלת משנה תוקף בעקבות ניסוי שנערך באוניברסיטת פרינסטון שבארצות הברית בשנת 2009. בניסוי הראו לקופים שלוש תמונות: אחת צילום של קוף אמיתי, השנייה הדמיה תלת-ממדית לא מציאותית של קוף, והשלישית הדמיה תלת-ממדית מציאותית של קוף. הקופים שהשתתפו בניסוי העדיפו בבירור להתבונן בתמונה האמיתית ובהדמיה הלא מציאותית, ולא אהבו להתבונן בהדמיה המציאותית שלו. התוצאות האלו עומדות בקנה אחד עם תופעת עמק המוזרות אצל בני אדם. הדמיה לא מציאותית נמצאת לפני עמק המוזרות ותמונה של קוף אמיתי נמצאת אחרי עמק המוזרות. הדמיה מציאותית נופלת בדיוק לתוך עמק המוזרות. הניסוי הזה מחזק את ההשערה שמקורה של התופעה הוא אבולוציוני וביולוגי.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">36:45</span>
                </div>
                <div class="content">
                    <p>הסבר נוסף לעמק המוזרות נוטה יותר לכיוון הנוירולוגי. מוחנו נוטה לחלק את כל מה שהוא רואה סביבו לקטגוריות ברורות כדי להקל על המאמץ המנטלי שכרוך בקבלת החלטות. כללי האצבע המנטליים האלו משרתים את האינטרס ההישרדותי שלנו. למשל, אם אני רואה משהו שחור קטן ובעל הרבה רגליים הולך על הרצפה לידי, המוח מיד מכניס אותו לקטגוריה של עכביש ארסי ומפעיל מנגנוני פחד ורתייה. ולא משנה אם שנייה אחר כך נבין שזו בעצם חיפושית קטנה ובלתי מזיקה. בנוסף, פסיכולוגים יודעים מזה זמן רב שבני אדם לא אוהבים קונפליקטים קוגניטיביים, מצבים שבהם המוח מתקשה להכניס משהו לתוך קטגוריה ברורה ומובהקת.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">37:31</span>
                </div>
                <div class="content">
                    <p>לדוגמה, אם אנחנו אוהבי חיות ורגילים לסווג אוהבי חיות אחרים כאנשים טובים, יהיה לנו קשה להתמודד עם תמונה של אדולף היטלר משחק בחביבות עם בלונדי, הכלב שלו. האהבה העזה שמפגין היטלר לכלבו לא מתיישבת עם כל שאר הדברים שאנחנו יודעים עליו. ההשערה אם כן היא שדמויות כמעט אנושיות יוצרות אצלנו מצוקה נפשית, כיוון שמוחנו מתקשה להכניס את הדמות שהוא רואה מולו לקטגוריה מובהקת. כל עוד הרובוט או הדמות המצוירת נראים שונים מספיק מבן אדם אמיתי, המוח מתייחס אליהם כלא אנושי ומנתח אותם בצורה סלחנית כביכול. הוא לא מצפה מהזרוע הרובוטית להתנהג ולהיראות כאנושית, ולכן אין כאן קונפליקט.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">38:18</span>
                </div>
                <div class="content">
                    <p>אבל ברגע שהדמות הופכת להיות ריאליסטית מאוד, המוח מכניס אותה לקטגוריה של יצור אנושי ומתייחס אליה בהתאם. אבל כיוון שעדיין אפשר להבחין בכך שלא מדובר בבן אדם אמיתי, נוצר דיסוננס קוגניטיבי ובעקבותיו מצוקה רגשית. אנלוגיה מוצלחת לתופעה זו היא האהבה שאנחנו מפגינים כלפי גורי כלבים חמודים, בעיקר בגלל שהם קצת מזכירים לנו תינוקות אנושיים: ראש גדול יחסית, עיניים גדולות, התנהגות שובבית. אבל מצד שני, ברור כשמש שתינוק אנושי בעל תכונות כלביות יעורר אצלנו חלחלה עמוקה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">39:01</span>
                </div>
                <div class="content">
                    <p>אם כן, המדע עדיין מתמודד עם חידת עמק המוזרות. מה אפשר לעשות בינתיים? אם תשאלו את מסאהירו מורי, שתפיסת העולם שלו שואבת את ההשראה שלה מהפילוסופיה הבודהיסטית, התשובה ברורה. ציטוט: 'אני תמיד אומר להם לעצור לפני עמק המוזרות. למה אתה חייב לקחת את הסיכון לנסות ולהתקרב כל כך לצד השני? כך לדוגמה פסל עץ של בודהה. המגע האחרון של הסכין בפסל העץ יכול להרוס את הפסל כולו. יש רק מקום זעום מאוד לטעות. זה אפילו לא מעניין לפתח רובוט שנראה בדיוק כמו בן אדם לדעתי. אני חושב שרובוטים צריכים להיות שונים מבני אדם'. סוף ציטוט.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">39:44</span>
                </div>
                <div class="content">
                    <p>אבל המציאות מוכיחה לנו שלבמאים, אנימטורים ומתכנני רובוטים אין שום כוונה לשעות לעצתו של מורי. כמו לכל אורך ההיסטוריה האנושית, הדחף הטבעי שלנו למתוח את גבולות האפשר ולראות מה מסתתר מעברו השני של האוקיינוס גובר על כל שיקול אחר. למעשה, הנוהל המקובל בתעשיית הסרטים היום הוא לסרוק ולצלם את גופו של כוכב הסרט באופן מלא ומדוקדק לפני תחילת הצילומים, כדי שאפשר יהיה להנפיש אותו במידה והבמאי ירצה להוסיף סצנה מאוחרת יותר או אם חלילה השחקן ילך לעולמו במהלך הצילומים, כפי שקרה לא פעם. במילים אחרות, סביר להניח שנמשיך לראות על המסך ובעולם האמיתי יותר ויותר דמויות מונפשות אנושיות ואולי גם רובוטים אנושיים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">40:41</span>
                </div>
                <div class="content">
                    <p>מה... מה... מה זה? מי אתה? מה זה?</p>
                </div>
            </article>
            
            <article class="paragraph speaker-דניאל type-content">
                <div class="paragraph-meta">
                    <span class="speaker-name">דניאל</span>
                    <span class="timestamp">40:43</span>
                </div>
                <div class="content">
                    <p>אני רן.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">40:44</span>
                </div>
                <div class="content">
                    <p>לא, אתה לא! אתה רובוט שמתחזה לרן, אני יודע מי זה רן!</p>
                </div>
            </article>
            
            <article class="paragraph speaker-דניאל type-content">
                <div class="paragraph-meta">
                    <span class="speaker-name">דניאל</span>
                    <span class="timestamp">40:47</span>
                </div>
                <div class="content">
                    <p>אחור, אל תהיה מגוחך. אתה כנראה סובל מתסמונת קאפגראס. נדמה לך שהאדם מולך הוא רובוט, אבל זו אשליה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">40:53</span>
                </div>
                <div class="content">
                    <p>לא, לא, תביא, תביא את המים האלה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">41:02</span>
                </div>
                <div class="content">
                    <p>קאפגראס עלק. מה זה? מה... מה קרה פה?</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">41:09</span>
                </div>
                <div class="content">
                    <p>אה, עזוב, דני עוד פעם מנסה להחליף אותך ברובוט כדי להוזיל עלויות. תאמין לי, הדני הזה...</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">41:45</span>
                </div>
                <div class="content">
                    <p>הפרק בחסות מובילאיי, המובילה העולמית בפיתוח, ייצור ושיווק מערכות סיוע מתקדמות לנהג ופיתוח רכבים אוטונומיים, המגייסת מפתחים ואלגוריתמאים בתחומי הבינה המלאכותית, ראייה ממוחשבת, עיבוד תמונה ועוד. אני מניח שגם אתם כמוני מאוד סקרנים לדעת מתי אנחנו צפויים סוף סוף לחוות בישראל את מהפכת הרכבים האוטונומיים שכולם כל כך מצפים לה. אז איתי על הקו נמצא אחד האנשים המתאימים ביותר לענות על השאלה הזו, ארז דגן, סמנכ"ל הפיתוח והאסטרטגיה של מובילאיי. אהלן ארז.</p>
                </div>
            </article>
            
            <article class="paragraph speaker-ארז דגן type-advertisement">
                <div class="paragraph-meta">
                    <span class="speaker-name">ארז דגן</span>
                    <span class="timestamp">42:18</span>
                </div>
                <div class="content">
                    <p>אהלן, אהלן.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">42:19</span>
                </div>
                <div class="content">
                    <p>מערכות של מובילאיי שמסייעות במניעת תאונות דרכים קיימות היום בלא מעט מכוניות בישראל. כשאתם מדברים על על המטרה של הפחתת תאונות דרכים, כמה לדעתך אפשר לשאוף לשיפור בתחום הזה אם בעצם המערכות של מובילאיי?</p>
                </div>
            </article>
            
            <article class="paragraph speaker-ארז דגן type-advertisement">
                <div class="paragraph-meta">
                    <span class="speaker-name">ארז דגן</span>
                    <span class="timestamp">42:37</span>
                </div>
                <div class="content">
                    <p>הדבר המדיד העיקרי זה insurance claims. ורואים שם ירידות שהן מאוד משמעותיות של מעל ל-50%. זה מה שקיים היום. מה הפוטנציאל שצריך ואפשר לשאוף אליו, אני חושב שהשמיים הם הגבול. אין סיבה שעד כדי כוח עליון וסיטואציות אקוטיות שנקלעים אליהם שלא נגיע למערכות ש-100% זה מספר מאוד קשה אבל מאוד קרוב לזה נמנעות מתאונות. יש שני נתיבים שבהם נהיגה אוטונומית תפגוש את לקוח הקצה. הנתיב הראשון זה בסנריוז ספציפיים ומוגדרים מראש שבהם אפשר להעביר את האחריות לרכב, דוגמה הכי טובה לזה זה פקק תנועה. במצב כזה הרכב יודע ונבחן שהוא יודע לקחת אחריות מלאה מהנהג. דוגמה אחרת או הרחבה קלה של זה זה שרק בהייווייס, רק בכבישים מהירים. שני אלה זה משוגרים לשוק מכמה כיוונים מכמה חברות בשנתיים הקרובות. הנתיב השני שדרכו אוטונומיות תפגוש לקוח קצה היא מהפכה הרבה יותר גדולה שקורה בעולם התחבורה שבא ואומרת לקוח לא רוצה בכלל רכב, הוא רוצה קילומטר של נסיעה. בוא לא נמכור לו רכב, נחזיק מוניות אוטונומיות שמוכרות קילומטרים. הערוץ הזה גם כבר מתחילים פרויקטים מסחריים ברחבי העולם בשנתיים הקרובות. הפרסום ממוקדם יותר השבוע שיצאנו בו עם חברת פולקסווגן מתעתד להציג את זה בתל אביב בשנת 2022.</p>
                </div>
            </article>
            
            <article class="paragraph speaker-רן לוי type-advertisement">
                <div class="paragraph-meta">
                    <span class="speaker-name">רן לוי</span>
                    <span class="timestamp">44:17</span>
                </div>
                <div class="content">
                    <p>מגניב! לא רחוק. ממש מעבר לפינה. ארז דגן, תודה רבה לך. אז נסיים ונאמר שמובילאיי מזמינה אתכם להצטרף אליה ולקחת חלק במהפכה מצילת החיים של נהיגה אוטונומית. מובילאיי מגייסת בוגרים מצטיינים ואנשי אלגוריתמים בתחומי הבינה המלאכותית, למשל Deep Learning, וגם ראייה ממוחשבת, Data Sciences, מפתחי C++, Embedded, Python, חומרה, וולידציה, QA ועוד ועוד. בקרו באתר המשרות של מובילאיי בכתובת careers.mobileye.com/positions.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">44:53</span>
                </div>
                <div class="content">
                    <p>חובבי רכב וטכנולוגיה, חדשות טובות עבורכם: עושים רכב, הפודקאסט החדש ביותר ברשת שלנו עולה לאוויר בשבוע הבא. מגיש התוכנית הוא אסף בר-שי. מאזיני עושים היסטוריה הוותיקים אולי זוכרים את בר-שי מסדרת הפרקים שעשיתי על ההיסטוריה של מנוע בנזין והמכוניות הגרמניות של דיימלר וחבריו. אסף הוא עיתונאי רכב ותיק מאוד עם למעלה מ-20 שנות ניסיון ככתב שטח, עורך ומרצה במגוון של מגזינים ואתרי אינטרנט בתחום התחבורה. ולא פחות חשוב, הוא גם אחד האנשים הכי מצחיקים שאני מכיר, אז יש למה לצפות. הפרק הראשון של עושים רכב יעסוק בשתי מגמות מנוגדות לכאורה, ואני מדגיש לכאורה, בעולם הרכב: יצרניות שעושות במקביל רכבי קרוס-אובר גדולים ויוקרתיים, וגם רכבים פשוטים וגנריים לעולם התחבורה האוטונומית שמתרגש עלינו בשנים הבאות. איך משתלבות שתי המגמות האלה ומה הן מגלות לנו על מה שיקרה בכבישים בעוד כמה שנים? האזינו לפרק ותדעו. עושים רכב זמינה באפליקציית עושים היסטוריה באנדרואיד, חפשו 'עושים היסטוריה' בחנות של גוגל, וכמובן בכל אפליקציות הפודקאסטים באשר הם, גם באייפון. אתם יכולים גם להירשם לרשימת התפוצה בדואר האלקטרוני ולקבל עדכון על כל פרק שיוצא. 'עושים רכב' עם אסף בר-שי, פודקאסט חדש על העבר, ההווה והעתיד של כל מה שנוסע על גלגלים.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">46:19</span>
                </div>
                <div class="content">
                    <p>עוד מילה אישית שלי. אני רוצה להודות לכל מי שכתב לי במייל, באתר או ברשתות החברתיות על סדרת הפרקים אודות חטיבה 188 במלחמת יום הכיפורים. אני מקבל המון פידבקים מכם גם בשגרה, אבל משהו בפרקים האלה היה שונה והתגובות שקיבלתי מכם היו חמות ומרגשות באופן יוצא מן הכלל. אנשים סיפרו לי על דמעות שירדו להם במכונית, באוטובוס, במשרד, סיפרו לי על קרובי משפחה שלהם שהיו ברמת הגולן במלחמה, פנו אליי לוחמים נוספים של חטיבה 188 עם הסיפורים האישיים שלהם. פשוט מדהים. אין ספק שהמלחמה הזו, שנראה לפעמים שהיא נמצאת בעבר הרחוק, היא עדיין פצע פתוח וכואב מאוד בחברה שלנו. זה כבוד עבורי להיות חלק מהצוות שדואג שסיפורי הגבורה במלחמה לא יישכחו.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">47:52</span>
                </div>
                <div class="content">
                    <p>ובעניין אחר לגמרי. בפרק הקודם שאלתי אתכם מהו סיפור הפשע שלכם. האם הכרתם אדם שהפך אחר כך לפושע? האם הייתם עדים לפשע? זה מתחבר לפודקאסט החדש הנוסף ברשת שלנו 'עושים פשע', תוכנית על פשע, משטרה ומשפט, שעלתה לאוויר גם כן בחודש שעבר. אז יש לי תחושה, רק תחושה, שאולי אתם לא בדיוק הקהל האידיאלי לשאול אותו לגבי פשעים. אריה שפירא סיפר שבכיתה ה' הוא העתיק במבחן. עדי לוי (יש קשר משפחתי?) סיפר על הקלמר שנגנב לו בכיתה ד'. ועוד עדי, עדי טל, התוודה שהוא רימה בגוגואים. מה אני אגיד לכם אנשים, מכולכם ביחד אני לא יכול לאסוף קאסט לאושן 12. אבל פה ושם היו גם כמה פניני פשע. מושון תמיר למשל סיפר על חוויה שלו מ-2006. ציטוט: 'חיפה, לילה. אני עולה על מונית שירות ויחד איתי עולה עוד מישהו. הוא רואה אותי, ילד טוב עם משקפיים ומתחיל לדבר איתי. אתה מבין במחשבים? אם אני מביא לך ויזה חמה שעוד לא דיווחו עליה אתה יכול להוציא ממנה משהו? אני מנסה להתנער ממנו, אבל אנחנו יורדים באותה התחנה בהדר. בהזדמנות הראשונה אני מצליח לשחרר אותו ממני כשאני נכנס לוואדי ניסנאס ומרגיש הרבה יותר רגוע'. רועי אריכה סיפר על עמית לעבודה שעשה איתו פרויקט באותה חברת כימיקלים, אדם חביב ומשעשע, וצירף קישור לכתבה מ-ynet. מסתבר שאותו בחור רצח מאוחר יותר את גרושתו, ביתר את הגופה שלה והחביא אותה במקלחת. אכן אדם חביב. מאזין ותיק של התוכנית שביקש לא להזדהות, רשם לי את הסיפור הבא: בשנת 1990 כאשר הייתי בן 12, השתתפתי בתחרות שחמט בנתניה. במהלך התחרות היה אפשר לשים לב לשחקן שהתנהג בצורה מאוד מוחצנת ואקסטרווגנטית, קולני ומלא ביטחון עצמי וכריזמה. היה ברור שמדובר באדם יוצא דופן וככל הנראה בעייתי, גם בעיניים של ילד בן 12. שנה לאחר מכן הוא נידון במשפט ל-20 שנה בכלא על אונס של ילדה. זה מה שנקרא חושים לא רעים בשביל ילד בן 12. תודה רבה לכל המאזינים שכתבו לי, ואם סיפורי פשע זה כוס התה שלכם אתם מוזמנים להאזין לעושים פשע.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">49:31</span>
                </div>
                <div class="content">
                    <p>מה עוד חדש ברשת עושים היסטוריה? בעושים תנ"ך יותם שטיינמן מארח את פרופסור ישראל פינקלשטיין על ההיסטוריה של ההיסטוריה. על המחקר המדעי של הטקסט התנ"כי, מתי ואיך התחילו לחקור את המקרא והמזרח הקדום, ואיך הכל משתלב עם עולם הארכיאולוגיה. בעושים עסקים, אבי כץ מייסד רשת קופיקס. חגי גולן מראיין את כץ על פשיטת הרגל שלו, על הקמת רשת החנויות 'כפר השעשועים' ועל מהפכת בתי הקפה. בעושים פוליטיקה, דפנה ליאל וברק רביד, הפרשן המדיני של חדשות 10, על בית הדין הבינלאומי בהאג. מי מושך בחוטים ועד כמה הוא באמת משפיע על קבלת ההחלטות בישראל. בעושים רפואה, הפרק על קרוהן. קוליטיס, קרוהן ומחלות מעי דלקתיות אחרות משפיעות על חייהם של עשרות אלפי ישראלים. איך פועלת מערכת העיכול ומדוע היא פגיעה כל כך לדלקות הכרוניות האלו? ואחרון חביב, עושים תוכנה. רן בר-זיק הוא טרול. את זה לא אני אמרתי, הוא אומר את זה על עצמו. חן פלדמן ועמית בן דור משוחחים עם בר-זיק על מחדלי אבטחת המידע באתרי אינטרנט, ובעיקר אתרים של מפלגות גדולות שבר-זיק די נהנה להתעלל בהם, מסתבר. מה צריך מפתח אתרים לעשות כדי להימנע משגיאות מטופשות? רמז: לא הרבה. כל הפודקאסטים באתר שלנו ranlevi.com יחד עם קישורים להאזנה באפליקציות והצטרפות לרשימות התפוצה.</p>
                </div>
            </article>
            
            <article class="paragraph speaker-רן לוי type-content">
                <div class="paragraph-meta">
                    <span class="speaker-name">רן לוי</span>
                    <span class="timestamp">51:01</span>
                </div>
                <div class="content">
                    <p>כתמיד, אם אתם אוהבים את התוכנית ומעוניינים לתמוך בה, אתם מוזמנים לרכוש את ספריי מהחנות שבאתר. שלושה ספרים תמצאו בחנות: האוניברסיטה הקטנה של המדעים, ספר שמביא את כל העקרונות החשובים במדע בביסים קטנים וקלים לעיכול; פרפטום מובילה, סיפורה של אחת החידות המסקרנות ביותר בעולם הפיזיקה, מכונות של תנועה מתמדת; ואחרון חביב, קרב מוחות, ההיסטוריה הזדונית של הווירוס למחשב, גם בעולם וגם סיפורים לא מוכרים מישראל. תודה על תמיכתכם בעושים היסטוריה. עושים היסטוריה הם יוסי מצא ודור קומט בעריכת הפרק, אביב שם טוב במכירות, שרה סילבצקי מנהלת הקהילות ומנהלת סיפור משפחתי, דני תימור המנהל העסקי, ואני רן לוי, כותב ומגיש. אנחנו נשתמע בעוד שבועיים. להתראות.</p>
                </div>
            </article>
            
        
    </div>

    <script>
        const audio = document.getElementById('audio-player');
        function seekTo(time) {
            audio.currentTime = time;
            audio.play();
        }
    </script>

        </main>

        <footer>
            <p>&copy;  כל הזכויות שמורות לבעלי הפודקאסט. שירות זה מתמלל לכבדי שמיעה ואינו בעל הזכויות על התוכן.</p>
        </footer>
    </div>
</body>
</html>