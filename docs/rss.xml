<?xml version="1.0" encoding="UTF-8" ?>
<rss version="2.0" xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/">
<channel>
    <title>פודטקסט</title>
    <link>https://mat-mo.github.io/podtext</link>
    <description>Transcripts for my favorite podcasts</description>
    <language>en-us</language>
    <atom:link href="https://mat-mo.github.io/podtext/rss.xml" rel="self" type="application/rss+xml" />
    <lastBuildDate>Tue, 27 Jan 2026 15:55:43 -0000</lastBuildDate>
    
    
    <item>
        <title>פרק 20: באפט, מותגים והתנהגות צרכנים - מסי׳ז קאנדי ועד האייפון</title>
        <link>https://mat-mo.github.io/podtext/episodes/vptyqst/prq-20-bpt-mvtgym-vhtnhgvt-tsrknym-msyz-qndy-v-d-hyypvn.html</link>
        <guid>https://mat-mo.github.io/podtext/episodes/vptyqst/prq-20-bpt-mvtgym-vhtnhgvt-tsrknym-msyz-qndy-v-d-hyypvn.html</guid>
        <pubDate>18 ביוני 2024</pubDate>
        <description>Transcript for פרק 20: באפט, מותגים והתנהגות צרכנים - מסי׳ז קאנדי ועד האייפון from אופטיקאסט</description>
        <content:encoded><![CDATA[
            
        ]]></content:encoded>
    </item>
    
    <item>
        <title>פרק 21: הדיסראפשן של הכל</title>
        <link>https://mat-mo.github.io/podtext/episodes/vptyqst/prq-21-hdysrpshn-shl-hkl.html</link>
        <guid>https://mat-mo.github.io/podtext/episodes/vptyqst/prq-21-hdysrpshn-shl-hkl.html</guid>
        <pubDate>25 ביוני 2024</pubDate>
        <description>Transcript for פרק 21: הדיסראפשן של הכל from אופטיקאסט</description>
        <content:encoded><![CDATA[
            מתן זינגר 00:00 הי אני מתן זינגר, וטוב שחזרתם לאופטיקאסט. בפרקים קודמים דיברנו על כמה סיפורי דיסראפשן סביב האינטרנט, הסמארטפון, הקלאוד, ועל איך הם השפיעו על חברות טק גדולות כמו IBM או אינטל או מייקרוסופט או אמזון. בפרק הזה אנחנו נדבר על איך באותה תקופה בשנות ה-2010, סיפורי הדיסראפשן בעצם התפשטו לכל התעשיות. לאיך שאנחנו קונים מכנסיים, מזרונים, משקפיים, מעצבים את הבית, נוסעים לעבודה, איך שמקום העבודה נראה, איך שעושים ספורט, איך שמכינים ארוחת ערב, הכל עבר דיסראפשן. או לפחות ככה הרבה אנשים בסיליקון ואלי האמינו, ואנחנו ננסה להבין מה באמת קרה שם. וקודם אני רק אזכיר שאין פה עצות השקעה, שכדאי לבדוק גם את הבלוג אופטיקאי מדופלם, ושאני אשמח אם תשתפו את הפודקאסט הזה עם עוד אנשים. קדימה לפרק 21. מתן זינגר 00:46 את הפרק הקודם סיימנו עם ההשקעות של ברקשייר האת'אווי בחברות כמו קוקה קולה וג'ילט, שהמוד שלהן נבע במידה רבה מנתח תודעה, מ-mind share שיש להם בקרב צרכנים. באפט טען שזה איפשר לו לצפות את העתיד שלהם בביטחון הרבה יותר גבוה ממה שהוא יכול לעשות עם חברת טק כמו מייקרוסופט. שם הוא לא יכול באמת לדעת איך שינויים טכנולוגיים כמו האינטרנט הולכים להשפיע עליהם. הנה הוא מדבר על החוזקות של ג'ילט ב-2002. וורן באפט 01:07 Gillette now has 71% by value of the blade and razor business in the world. Just think of that. I mean, 71%. Here's a product that everybody knows what it does, they know how to make, you know, they know where it's sold, they know that it's a high margin business. I mean it isn't like the world, the capitalist world's unaware of the money that could be made if they could knock off Gillette, but they can't knock off Gillette. And it's 71%. And that's a higher percentage than when I wrote about it. Actually Coca-Cola's worldwide market share is a little higher now than it was when I wrote that five years ago. And I would say that five or ten years from now I would be amazed if Gillette or Coca-Cola have lost market share in their respective fields. מתן זינגר 01:54 וההשקעה הספציפית הזאת באמת הלכה טוב לברקשייר. ה-600 מיליון דולר שהם השקיעו ב-89 הפך ל-4 מיליארד דולר כשפרוקטר אנד גמבל רכשו את ג'ילט ב-2005. הרכישה הזאת התאימה כמו כפפה ליד. ג'ילט הייתה חלק מקטגוריה שנקראת חברות Consumer Packaged Goods, או CPG בקיצור, חברות שמוכרות מוצרי צריכה. החברה המצליחה ביותר בתחום הזה היא כנראה פרוקטר אנד גמבל, שהצליחה להכפיל את ההכנסות שלה עשור אחרי עשור אחרי עשור מ-1950 עד 2010. היא זאת ששכללה הכי טוב את הנוסחה שדיברנו עליה בפרק הקודם. החלק הראשון היה השקעה במחקר ופיתוח. המנכ"ל לשעבר בוב מקדונלד טבע את הנוסחה שעם פרומושנים אפשר להצליח ברבעונים, אבל בעשורים מנצחים עם אינוביישן. פרוקטר אנד גמבל תמיד הוציאה הרבה יותר מהמתחרים על R&D והם העסיקו אלפי PhDs וחוקרים שאיפשרו לה להביא לשוק עוד ועוד מוצרים חדשים, לעשות brand extensions ולגבות על כל זה פרמיה. והיא שילבה את זה עם הוצאה עצומה על פרסום, גם הרבה יותר מהמתחרים. פרוקטר אנד גמבל הייתה זאת שהפיקה ושילמה לאופרות הסבון הראשונות לפני כמעט 100 שנה כדי לקדם את מוצרי הניקיון שלה בתחילת הדרך. והם גם המציאו את הרעיון של Brand Manager, מנהל מותג שמסתכל על מוצרים בצורה הוליסטית משלב המחקר והפיתוח ועד לפרסום ולהפצה. והאוסף העצום של מותגים ומוצרים לא רק נתנו לפרוקטר אנד גמבל יתרונות מבחינת יעילות של ייצור בסקייל, הם גם נתנו לה עמדה דומיננטית מבחינת השיווק בחנויות. זה היה עוד רכיב קריטי של הנוסחה - Distribution. לחנויות היה שטח מדף מאוד מוגבל ומאוד סופי, עדיין מדובר בעולם האטומים, שטח על המדף הוא משאב במחסור. ופרוקטר אנד גמבל יכלה לקבוע מה החנויות ישימו עליו. כל הנוסחה הזאת בעצם הייתה שזורה בסדר הכלכלי-חברתי שהתעצב באמריקה אחרי מלחמת העולם השנייה. מכוניות הפכו להיות משהו שכל משפחה מחזיקה, זה מה שאיפשר להרבה אנשים לצאת מהעיר ולגור בבית עם חצר בפרברים. בערב מגיעים לשם עם האוטו חזרה מהעבודה, רואים בטלוויזיה את אותה תוכנית או אותו משחק פוטבול שכולם רואים, אחרי הכל יש בסך הכל שלוש רשתות טלוויזיה לבחור מביניהן. תוך כדי כולם רואים את אותה פרסומת לאותו מוצר חדש של פרוקטר אנד גמבל. ויום אחרי זה כולם נוסעים באוטו שלהם לעבודה ושומעים בדרך את אותה תחנת רדיו עם אותם פרסומות, מה שמזכיר להם שהם צריכים לקנות נוזל כביסה או מחסנית חדשה לסכין גילוח שלהם. אז הם עוצרים באיזה וולמארט או טארגט או חנות אחרת שיש לה חניון ענקי בחוץ, כל הרשתות האלה התאפשרו בזכות זה שלכולם יש מכוניות. וכשהם נכנסים לחנות הם רואים את אותו מוצר שהם שמעו בפרסומת עומד מקדימה במקום קדמי במדף, וזה נראה להם מוכר ואז הם פשוט מושיטים את היד וקונים את זה. בעולם של אטומים ומחסור הגישה הזאת השתלמה פעם אחרי פעם. פרוקטר אנד גמבל צמחה גם בזכות זה שהשוק הלך וגדל אבל גם בזכות הנוסחה שהצליחה להביא חדשנות ולהצדיק העלאות במחיר. אז הסיבה שפרוקטר אנד גמבל היו מוכנים לשלם 57 מיליארד דולר על ג'ילט ב-2005 היא בגלל שהנוסחה שלהם, יותר להבים תמורת יותר כסף, זיקקה בדיוק את המהות של אסטרטגיית הצמיחה של פרוקטר אנד גמבל. מאז שקינג ג'ילט הקים את החברה בתחילת המאה ה-20 סביב ההמצאה שלו, שהייתה אז ידית רזה עם סכין גילוח חד פעמי נשלף עם שני להבים, ג'ילט השקיעה כמויות עתק במחקר ופיתוח כדי לשפר את הסכינים שלה באופן שמאוד מזכיר את המודל של סיז קנדי מהפרק הקודם. הם שיפרו עוד ועוד את סכין הגילוח, העלו עוד ועוד את המחיר, והסתמכו על נתח התודעה והשליטה שלהם בפרסום ובייצור ובשטח המדף בחנויות. כשג'ילט השיקו את ה-Mach3 הם הוסיפו עוד להב והגדילו את ההכנסות בכמעט 50% בלי שינוי בכמות הביקוש, מה שכיסה בקלות את ה-750 מיליון דולר שעלה המחקר והפיתוח של הסכין החדש הזה. האוניון לעגו להם במאמר סאטירה ב-2004 תחת הכותרת 'Fuck everything, we're doing five blades'. וב-2006 הסאטירה הזאת הפכה למציאות כשג'ילט השיקה את סכין הפיוז'ן שהיו לו חמישה להבים, כמובן עם פרמיית מחיר של עוד 40%. אבל משהו באותם שנים התחיל להשתנות בסדר הכלכלי חברתי הזה שהזכרנו קודם והיתרונות של חברת CPG כמו ג'ילט הייתה שזורה בכמה רבדים שונים שלו. בתור התחלה ה-mindshare, הנתח תודעה החשוב שבאפט דיבר עליו בפרק הקודם, היה בעיקר בקרב דור הבייבי בומרס. אלה שנולדו בשנות ה-50 וה-60 בבייבי בום שהיה אחרי מלחמת העולם השנייה. הצבא האמריקאי עשה רכישה ענקית של סכיני גילוח מג'ילט עבור החיילים במלחמת העולם הראשונה, במלחמת העולם השנייה יש ציטוט מפורסם של אייזנהאוור שפיקד על הכוחות האמריקאיים שדרש שלכל איש בשירות תהיה פחית קולה במרחק של הושטת יד כדי שזה יזכיר לו את הבית ועל מה נלחמים. אז זה לא מפתיע שלמותגים האלה נוצרו אסוציאציות מאוד חזקות עם הניצחון במלחמה ועם פטריוטיות ועם הסדר החברתי האמריקאי שנבנה אחר כך. אבל דור המילניאלס שבשנות ה-2000 נכנס לשוק העבודה והתחיל לרכוש בעצמו מוצרים לא היה מחויב באותה מידה לכל המותגים האלה של ההורים שלו. הנתח תודעה של ג'ילט למשל לא היה עדיין כזה חזק אצלם, מה שיצר פתח למותג אחר לתפוס שם נתח תודעה אם רק הייתה חברה שהייתה יכולה להשיג גישה לייצור ולפרסום ולשטח מדף ולכל שאר המחסומים שהגנו על ג'ילט מפני תחרות. מחסומים שבמקרה בדיוק התחילו ליפול בדיוק באותו זמן. במקביל לסכין הפיוז'ן של ג'ילט בתחילת שנות ה-2000 הושקו עוד כמה מוצרים שכנראה לא משכו בזמנו את תשומת הלב של המנהלים בפרוקטר אנד גמבל או של וורן באפט. אחת מהם היא פייסבוק שאיפשרה להפוך תוכן לויראלי, יוטיוב שעשתה את זה קל וזול לשתף סרטוני וידאו, שופיפיי שעשתה את זה קל למכור דברים באינטרנט, ויחד עם סטרייפ, AWS שירות ה-third party של אמזון. כל הדברים שעשו את זה קל לבנות עסקים חדשים באינטרנט זה טמן את הזרעים לערעור של הסדר החברתי-כלכלי שדיברנו עליו קודם. אז כל ההזדמנויות האלה התחברו ב-2012 כשמייקל דובין המייסד של דולר שייב קלאב שיגר את אחד מסרטוני ההשקה הכי טובים בהיסטוריה. כדאי לצפות בהם אם לא יצא לכם הוא ממש ממש טוב וגם לשים לב טוב בדיוק למה שאומר הפאונדר מייקל דובין. הנה קטע מתוך זה. מייקל דובין 07:15 What is dollarshaveclub.com? Well, for a dollar a month we send high-quality razors right to your door. Yeah, a dollar. Are the blades any good? No. Our blades are f***ing great. Each razor has stainless steel blades and aloe vera lubricating strip and a pivot head. It's so gentle a toddler could use it. And do you like spending $20 a month on brand name razors? 19 go to Roger Federer. I'm good at tennis. And do you think your razor needs a vibrating handle, a flashlight, a backscratcher and 10 blades? Your handsome-ass grandfather had one blade and polio. Looking good, pop-pop! Stop paying for shave tech you don't need. And stop forgetting to buy your blades every month. Alejandro and I are going to ship them right to you. מתן זינגר 08:00 אז יש פה התקפה ישירה על ג'ילט ובאופן כללי על נוסחת ה-CPG המסורתית. קודם כל הביקורת על ג'ילט שבנתה מוצר יותר מדי טוב לשוק הגילוח וגובה עליו יותר מדי כסף. הנכונות להוציא כסף על מחקר ופיתוח זה היתרון הראשון של פרוקטר אנד גמבל והוא נוטרל כי הסכינים כבר היו מספיק טובים. את יתרון ההפצה של פרוקטר אנד גמבל ניטרל האינטרנט, שטח המדף באיקומרס הוא אינסופי. לא רק שדולר שייב קלאב היא זולה יותר, ההפצה שלה גם יותר טובה. לקבל את הסכינים במשלוח הביתה בצורה אוטומטית זה הרבה יותר נוח מאשר ללכת לחנות כל פעם. והיתרון האחרון שנשאר זה הפרסום וזה בדיוק מה שהופך את הוידאו הזה לכל כך מכונן. כמעט בלי שום השקעה דולר שייב קלאב הגיעה לעשרות מיליוני אנשים. חלק מהם נהיו לקוחות ודרך זה שהיה להם שירות לקוחות טוב והם התמקדו בשיווק ברשתות חברתיות, דולר שייב קלאב ממש יצרה צבא של שגרירים של המותג שלה שעשו בחינם את מה שפרוקטר אנד גמבל שילמה תמורתו מיליארדי דולרים בטלוויזיה - לספר לאנשים שכדאי לקנות את הסכינים שלהם בהרבה פחות כסף ממה שג'ילט לוקחת. אז בסרטון של דקה וחצי דובין בעצם ריסק את כל השכבות שהרכיבו את החפיר בנוסחה של פרוקטר אנד גמבל. האם דולר שייב קלאב היו דיסראפטיב? אפשר להגיד שכן ביחס לנוסחה של ג'ילט שהתבססה על למכור ב-5 דולר סכין גילוח שעולה פחות מרבע דולר לייצר ולארוז. שאר הכסף נועד לכסות את ההוצאות של המחקר ופיתוח, לשלם על פרסום יקר בטלוויזיה ולהשאיר עוד איזה מרווח לריטיילרס, לרשתות השיווק. וורן באפט צדק בזה שהאינטרנט לא הולך לשנות את איך שאנשים מתגלחים אבל הדיסראפטיב אינוביישן פה לא היה סביב הגילוח עצמו, הדיסראפשן היה סביב היכולת למכור את הסכינים באופן ישיר לצרכנים דרך האינטרנט - Direct to Consumer. מה שמעניין זה שלמייקל דובין היה קשה בהתחלה לגייס כסף כי דולר שייב קלאב הייתה אחת מהחברות הראשונות של עידן ה-D2C. אז התגובה של הרבה משקיעי הון סיכון שהוא נפגש איתם בהתחלה לפחות הייתה שהם משקיעי טק ודולר שייב קלאב היא לא חברת טק. וזה באמת נכון, נדבר על זה עוד לקראת סוף הפרק. אבל מה שבסופו של דבר גרם למשקיעי הון סיכון להתלהב מחברות D2C הוא שבשנים הראשונות לפחות המסלול שלהם מאוד התאים לתאוריית הדיסראפשן של קריסטנסן. אפשר לראות את זה כבר באיך שהמנהלים בג'ילט הגיבו לסרטון הויראלי של מייקל דובין. יש ספר בשם 'Billion Dollar Brand Club' שסוקר את העלייה של החברות האלה וכתוב שם שבמעבדות של ג'ילט הם היו בוחנים באופן שוטף את הביצועים של כל הסכינים בשוק, גם של ג'ילט וגם של המתחרות. אז את הסכינים האלה הם הכירו מאוד טוב והם היו בטוחים שהם הרבה פחות טובים מהסכינים של ג'ילט. אז הם לא התרגשו יותר מדי מדולר שייב קלאב שבעצם מכרו סכינים של דורקו, יצרנית דרום קוריאנית ותיקה שבמשך שנים מכרה סכיני גילוח ווייט לייבל ועדיין לא הצליחה להגיע לנתח שוק אפילו של אחוז אחד באמריקה. ולג'ילט כמו שבאפט אמר בהתחלה היה יותר מ-70% מהשוק, אז למה שסרטון מצחיק באינטרנט ישנה את זה? מה שג'ילט פספסו היה שהם עשו אובר-שוטינג לשוק הגילוח. המוצרים שלהם היו יותר מדי טובים יחסית למה שהלקוחות באמת היו צריכים והצרכנים לא התלהבו מלשלם את הפרמיה הזאת. וזה חלק מהתיאוריה שקריסטנסן קרא לה low-end disruption. הוא הסביר שזה מה שטויוטה עשתה ל-BMW ואאודי באמריקה כשהיא נכנסה בתחתית השוק עם מכוניות קטנות וזולות יותר והלכה ושיפרה אותם בהדרגה. זה קצת שונה מ-new market disruption שמייצר נתחי שוק חדשים כמו המחשב האישי לעומת השרתים או הסמארטפון לעומת המחשב האישי. low-end disruption לא מגדיל את השוק. דולר שייב קלאב לא גרמו ליותר אנשים להתגלח אבל הם ניצלו את המוצר היותר מדי טוב ויותר מדי יקר של ג'ילט וגם את האפשרויות החדשות שהאינטרנט מציע כדי לנסות low-end disruption. בשנים הראשונות ג'ילט עדיין לא הבינו את זה, בפרסומות שלהם הם עוד המשיכו להדגיש שהסכינים שלנו יותר טובים. ודולר שייב קלאב הגיבו מצוין עם פרסומות שקראו לאנשים לא לשלם על shave tech you don't need, על טכנולוגיית גילוח שאתם לא צריכים. וזה באמת הלך טוב. ג'ילט התחילה לאבד מהנתח שוק הגבוה שבאפט התלהב ממנו ב-2002. ב-2015, שלוש שנים אחרי שהוקמה, דולר שייב קלאב כבר תפסה נתח של 15% מסכיני הגילוח באמריקה. במונחי דולרים היה להם נתח שוק הרבה יותר קטן כי המחירים שלה היו הרבה יותר זולים. אבל היא החזיקה 15% מהיחידות של סכיני הגילוח שנמכרו בארצות הברית. ב-2016 הם אפילו התחילו לפרסם בטלוויזיה, דולר שייב קלאב הופיעו בפרסומת בסופרבול, שזה כבר היה כניסה ישירה למגרש של ג'ילט. הם התחילו לבסס לעצמם מותג מתחרה בזמן שג'ילט היו משותקים מדי בשביל להגיב בגלל כל המבנה תמריצים והתהליכים שהמודל שלהם התבסס עליו. כשהם ניסו להשיק מודל מתחרה שג'ילט קראו לו R Shave Club זה עורר עליהם כעס מצד החנויות שמכרו את הסכינים של ג'ילט כי החנויות לא התלהבו מזה שג'ילט פתאום מתחרה בהם ועוקפת אותם בדרך לצרכן. מה שהוביל למצב מוזר שבו היה אפשר להירשם לשירות מנוי של ג'ילט רק דרך אחד ה-trusted partners, מה שבעצם אמר ללכת פיזית לחנות בשביל זה ושהחנות עדיין תמשיך לקבל נתח מהמכירות. זה בעצם ביטל את כל היתרונות של מודל ה-D2C. אז אם יש אינקימבנט שמנוע מלאמץ דרך חדשה לעשות עסקים בגלל שזה עלול לסכן את העסק הותיק והישן והמצליח שלו, זה כבר נשמע כמו סיפור דיסראפשן קלאסי לא? ב-2016 דולר שייב קלאב נמכרה ליוניליוור שהם קונגלומרט CPG מאוד גדול. ולפרוקטר אנד גמבל כבר היה בשלב הזה את ג'ילט וליוניליוור המתחרה שהיה הכי קרוב אליהם מבחינת הכנסות לא היה מותג של סכיני גילוח וזה כנראה חלק מהסיבה שהם קנו את דולר שייב קלאב וגם הם כנראה קיוו למנף את הידע הזה של איך לבנות אופרציית D2C. והאקזיט המוצלח הזה עמד על מיליארד דולר שזה המון כסף, הצלחה גדולה שעשתה את מייקל דובין אדם מאוד עשיר, מולטי מיליונר וגם נתנה תשואה נאה למשקיעים בחברה. דולר שייב קלאב קמה בסך הכל חמש שנים קודם, היא גייסה בסך הכל בערך 160 מיליון דולר, בזמן הרכישה היא כבר דיווחה על מכירות שנתיות של מעל 200 מיליון דולר. סיפור הצלחה מאוד מרשים וגם כנראה הסיבה ששכנעה הרבה משקיעי הון סיכון שחברות כאלה הן כן השקעה לגיטימית ל-VC. מתן זינגר 13:24 ולפני שננתח את זה ומה קרה עם הרכישה ועם ג'ילט בהמשך, אני רוצה להתעכב על כמה מהמשמעויות של הסיפור הזה שיצרו את הדינמיקה של הדיסראפשן של הכל בשנות ה-2010. האינטרנט אולי לא שינה את איך שאנשים מתגלחים אבל הוא כן שינה את הסדר החברתי שבו היו שזורות היתרונות התחרותיים שהגנו על החפיר של חברת CPG כמו ג'ילט. כדי להמחיש את זה אני רוצה להשמיע קטע מפודקאסט שהיה פעם לבן תומפסון עם ג'יימס אולסוורת'. זה מ-2014, יש פה קטע שהם מדברים על המאמר של בן 'Peak Google' שהזכרתי בפרק 19. חלק מהסיבה שבן תומפסון אז טען שגוגל הגיעה לשיא שלה הייתה שגוגל מאוד מתאימה ל-Direct Advertising, למשל אם איזו כותב שהוא מחפש סכין גילוח או חבילת שוקולד אז להראות פרסומת של סכין גילוח מברנד מסוים. אבל אמרנו שהחוזקה של ברנד כמו סיז קנדי או קוקה קולה או ג'ילט מגיעה בעיקר מנתח תודעה, ממודעות ואסוציאציות שכבר קיימות במוח של הצרכנים ואת זה משיגים דרך מה שנקרא Brand Advertising, פרסומות שיוצרות את הקשרים הפסיכולוגיים האלה במוח של האנשים כדי שהם יוכלו לשלוף את המותג הזה ולזהות אותו ברגע שהצורך מתעורר. כשסיז קנדי היו מפרסמים ברדיו בוולנטיין דיי הם לא ניסו ליצור מודעות למותג שלהם, הם הסתמכו על זה שהאסוציאציות כבר היו שם אצל אנשים בקליפורניה והם רק ניסו לרכוב עליהם כדי לעודד מכירות. והסוג של הפרסום שנועד ליצור מודעות לברנד, לתפוס נתח תודעה, זה דברים שרשתות הטלוויזיה היו טובות בו. זה היה מאוד מאוד יקר לפרסם בהם ובגלל זה רק מעט מותגים היו יכולים להרשות את זה לעצמם. וזה בדיוק סוג הפרסום שבן תומפסון טען שגוגל לא תהיה רלוונטית בשבילו. ואז הוא חוזה שתקציבי הפרסום בטלוויזיה הולכים לעבור לאינטרנט אבל הם לא יגיעו לגוגל אלא לאפליקציות נייטיב אחרות שיהיו יותר טובות למשימה הזאת. אז יש קטע שהוא מסביר את כל זה בפודקאסט ואז ג'יימס השותף שלו לשיחה אומר: 'אבל מה עם כל הקונספט של ברנד הולך להשתנות בגלל האינטרנט? מה אם מותג זה משהו שאנשים היו מסתמכים עליו לפני האינטרנט בתור מנגנון סושיאל פרוף כזה? אבל באינטרנט אפשר להשוות, אפשר לחקור עוד אופציות, אפשר לקרוא חוות דעת'. אחר כך יש שתיקה קצרה ואז בן תומפסון אומר לו: 'פוצצת לי את המוח עכשיו'. אתם חייבים לשמוע את זה. ג'יימס אולסוורת' 15:18 But I actually wonder whether the nature of brands is starting to change in in in the quote-unquote internet era and it's becoming much more uh it's becoming much more driven by uh experiences. So and and the reason for that is because people have way more alternatives so if something doesn't work well the fact that this brand is there like you know there are so many other alternatives out there well the brand is nice but this was a bad experience and it's real switching costs have been reduced dramatically by the internet. But the other thing is like social media and the ability to see what other people think and to you know I had a really bad experience with this thing don't try it. Oh I had a really great experience with this thing I should try it like seeing that word of mouth recommendation it becomes much more a bottoms-up type approach to like a brand is built much more bottoms-up in the world of the internet and much less top-down from like advertisers sitting or companies sitting with a big pile of advertising cash kind of broadcasting in a one-way in a one-way uh in a one-way medium. So I guess the question is do you think that the notion of search like search ads versus native ads do you think that's the right categorization do you think it instead might be um it that like there's brand advertising on one hand and there's there's almost kind of like a more behavioral advertising like when you see customers are looking for something like whether that might be the right categorization or whether it's something else instead and whether you think that in this world as it's changing brand advertising is going to be as important in the future as it has been in the past. בן תומפסון 17:12 You just dropped a whole lot on me. Uh sorry no it's good. Uh well let's take the biggest one head on. I mean you just you just kind of blew my mind in reverse. Like what if the very and now I'm now I'm concerned about my article. Like what if the very fundamental nature of advertising changes. My article is definitely predicated on brand advertising retaining its importance and what you're saying is maybe brand advertising as we know it is going to fundamentally change which would which would upset all these it's not just that's going to move online it's that the spend is going to change the way people put money is going to change which would upset a lot of the kind of dollar figures and certainly search advertising and Google would benefit greatly from benefit greatly from word of mouth sort of stuff right. People say something is great they don't usually include a link right? They they just say it's great and it's oh wow I got to try that then they search for it and then they buy it. Um that's that's fascinating. מתן זינגר 18:21 אז התובנה הזאת של ג'יימס היא חלק מהסיבה שגוגל לא הגיעה לשיא שלה ב-2014 אלא דווקא צמחה מאז במאות אחוזים. האינטרנט הפיל את החומות שהגנו על המבצר של חברות ה-CPG, מה שאיפשר להמון יזמים לנהור פנימה ולשגר מתקפות מוצלחות בכל התעשיות האלה. יש פודקאסט בשם 'How I Built This' של המנחה הנהדר גיא רז שצבר הרבה פופולריות בדיוק בשנים האלה, 2015, 16, 17, שלדעתי הוא גם חלק מסיפור הדיסראפשן של הכל. זה היה מאוד מלהיב שהמון עסקים חדשים קמו בזכות האינטרנט ומכרו משקפיים ונעליים ומזרונים ומכנסיים וכו'. וכל אחד מהם זכה לפרק מצוין ב-'How I Built This'. מה שממש מסמל בעיניי את כל הסיפור זה להסתכל על מה היו שני הפרקים הראשונים של הפודקאסט הזה. הפרק הראשון מביא את הסיפור של ספאנקס, חברה שהוקמה על ידי שרה בלייקלי. התובנה שלה הייתה שתחתונים של נשים מעוצבות על ידי גברים, אנשים שלא מסתובבים עם זה ולא מושג איך זה מרגיש ללבוש את זה, איך זה נראה להם. אז היא עיצבה תחתונים שגם היו נוחות לנשים ללבוש אותם וגם גרם להם להיראות בצורה יותר טובה. והעניין הוא שהיא עשתה את זה בשנת 2000 לפני שהאינטרנט פתח את כל האפשרויות הנפלאות האלה. ואז הרבה מהפרק זה ממש הסיפור של כל ה-uphill battle שהיא נלחמה, התהליך המפרך של לשכנע חנויות בכלל להחזיק את זה אצלם. היא מספרת שם שהיא הייתה הולכת לחנויות ומזיזה את הסחורה שלה לחלק הקדמי יותר. וחלק גדול מהאתגר היה ליצור מודעות לזה שאלה לא סתם עוד תחתונים, יש פה סיפור מאוד מיוחד מאחוריהם. והפריצה הגדולה של ספאנקס הייתה כשאופרה המליצה על המוצר הזה. זה היה עדיין עולם של שומרי סף ואופרה הייתה שומר סף שצריך לעבור דרכו בדרך לצרכנים או צרכניות במקרה הזה. הפרק השני של 'How I Built This' היה על אינסטגרם ובעיניי זה מאוד סימבולי, כי אינסטגרם מסמלת את זה שכבר לא צריך להיאבק על שטח מדף. באינטרנט יש שטח מדף אינסופי. יש להם גם אינטגרציה מאוד טובה עם שופיפיי וכל ההצלחה של עסקים כאלה כבר לא נשענת רק על זה שאופרה תאהב או לא תאהב את המוצר. באינסטגרם יש המון אינפלואנסריות שאולי לכל אחת מהן יש הרבה פחות עוקבים מאופרה אבל יותר קל להגיע אליהן ומספיק לשכנע רק חלק מהן לאהוב את המוצר כדי להגיע לאיזשהו בסיס צרכנים. ואפשר גם לפרסם באינסטגרם. שרה בלייקלי לא הייתה יכולה לקנות פרסומות יקרות בטלוויזיה אבל באינסטגרם אפשר בתקציב נמוך לעשות פרסום מוכוון אישית שיגיע רק לדמוגרפיה רלוונטית ולשלם לפי ביצועים. מה שמעניין בעיניי זה שאינסטגרם גם מסמלת את המהפכה שאיפשרה להמון עסקים שהופיעו בפרקים מאוחרים יותר של הפודקאסט לקום ובעצם את התופעה הזאת שנראתה כמו הדיסראפשן של הכל באותם שנים. אבל היא גם חלק גדול מהסיבה שהדיסראפשן הזה לא באמת עבד עד הסוף. לזה נגיע בשלב מאוחר יותר בפרק. נכון שבהמשך של הפודקאסט הזה יש גם הרבה פרקים נהדרים על חברות שקמו בתקופות שונות לגמרי כמו סאות'ווסט או בן אנד ג'ריס אבל אני חושב שחלק מהסיבה שהפודקאסט נהיה כל כך פופולרי וכל כך הרבה אנשים התענינו לשמוע על סיפורי הקמה של חברות בדיוק באותן שנים, 2016, 2017, היא שהסנטימנט הכללי היה שעכשיו מקימים את הסטארטאפים שיתקנו כל בעיה שמעצבנת אתכם. זה היה המחנה המשותף של כל סיפורי הדיסראפשן של הכל. גילינו משהו שעצבן אותנו והתחלנו לשאול שאלות. מייקל דובין לא אהב לשלם הרבה כסף על סכיני גילוח וזה שהוא צריך ללכת לחנות כל פעם כדי לקנות אותם, אז הוא עשה לג'ילט דיסראפשן. אחד היזמים של וורבי פארקר שכח פעם משקפיים במטוס והתבאס שיעלה לו 500 דולר להזמין זוג חדש ואחד האחרים סיפר לו שזה רק בגלל מונופול המשקפיים שבאותו מפעל מייצר גם משקפיים ב-30 דולר בשביל מדינות מתפתחות. אז מה הפתרון? לעשות למונופול המשקפיים דיסראפשן. זה מסורבל ויקר לקנות מזרון חדש ונוח אבל קספר גילו שחברות המזרונים דוחפות קפיצים מיותרים וגוזרות קופון גבוה אז הם המציאו את הקונספט של mattress in a box כמו פנדה בישראל, קופסה שאפשר להזמין באינטרנט ואז המזרון מתנפח מתוכה. ואפילו למותג הדגל של באפט לקוקה קולה קמו מתחרים. הפאונדר של ספינדריפט התבאס לתת לילדים שלו משקאות מלאים בסוכר ובכימיקלים אז הוא יצר משקאות טעימים שמורכבים רק מרכיבים טבעיים ואין בהם סוכר. ואני בטוח שתמיד היו אנשים שהיו מתוסכלים מהרבה חברות גדולות אבל אם זה היה ב-1980 או 1990 או אפילו בשנת 2000 לא היה הרבה מה לעשות בקשר לזה. וב-2010 פתאום היה אפשר, אפשר לגייס כסף ולעשות להם דיסראפשן. זה מה שיצר את התחושה שהכל עובר דיסראפשן. כל דבר שהוא לא אינטרנט נייטיב, שאין לו UX שהוא סליק, שהוא לא בסגנון מילניאלי, שהוא לא מותאם אישית, שהוא לא ידידותי לסביבה, שמעורבים בו כל מיני מידל-מנים שגוזרים קופונים, לכל חברה מיושנת ורקובה כזאת מגיע לעבור דיסראפשן. זה בעצם התחיל לבנות סדר חברתי חדש שכולו מרוכז סביב הסמארטפון. לעבודה נוסעים עם אובר או עם סקוטר שמזמינים באפליקציה וכשכולם עם לפטופ וכל המערכות גם ככה בקלאוד אפשר לעבוד מכל סניף של ווי-וורק. בצהריים מזמינים אוכל בדור-דאש, בערב חוזרים הביתה כדי להכין ארוחה מערכה של בלו-אייפרון ולצפות במשהו בנטפליקס תוך כדי שגוללים באינסטגרם. בסופ"ש לוקחים זיפ-קאר נוסעים לאיזה אייר-בי-אנ-בי אחר כך מחזירים כסף בוונמו לחבר ששכר את הבית. אז כשצריך לקנות חולצה או מזרון או משקפיים או נעליים מחפשים מותג שהרגיש כמו חלק מהסדר החברתי החדש הזה. או כשצריך לקנות ביטוח גם למונייד מפרק 12 משתלבת בדינמיקה הזאת וגם להם יש סיפור של דיסראפשן לחברות הביטוח הרקובות והאפורות והמסורבלות, דיברנו עליו לעומק בפרק 12. אז אפשר להבין למה הרבה יזמים חשבו שכל דבר בעולם שמעצבן אותנו הוא הזדמנות לדיסראפשן, ולמה הרבה משקיעי הון סיכון חשבו שזה נכון להשקיע ולהיות חלק מהבנייה של הסדר החברתי החדש הזה. זה בסך הכל דורש קצת חשיבת חוף מערבי שאנשי החוף המזרחי עדיין לא מבינים. וזאת גם אולי הסיבה שכל כך הרבה אנשים התלהבו לשמוע את גיא רז מראיין בצורה כל כך נפלאה את היזמים האלה ב-'How I Built This'. ברוח הכותרת של המאמר הסאטירי באוניון שצחק על ג'ילט, רוח התקופה הייתה 'Fuck everything, אנחנו עושים להכל דיסראפשן'. מתן זינגר 23:40 אבל האם באמת הכל עבר דיסראפשן? האקזיט של דולר שייב קלאב במיליארד דולר היה מאוד מרשים אבל זה בכלל לא מתקרב ל-57 מיליארד שפרוקטר אנד גמבל שילמו על ג'ילט 10 שנים קודם. ובסוף השנה שעברה התפרסם שיוניליוור מוכרת את דולר שייב קלאב לפריבט אקוויטי, מה שכנראה מצביע על זה שזאת לא הייתה הצלחה כל כך גדולה. וזאת תוצאה שנחשבת מוצלחת עבור הדור הזה של החברות. הרבה מהם בכלל פשטו רגל, חלק הגיעו לשוק הציבורי והמניה שלהם קרסה בסביבות 90% ולא נראה שהיא הולכת להתאושש. והתוצאות מהסוג הכי טוב, כמו במקרה של דולר שייב קלאב הייתה להימכר במחיר של איפשהו בין 100-200 מיליון דולר לקצת מעל מיליארד דולר במקרה הטוב לאיזשהו אינקימבנט מבוהל שכנראה שילם יותר מדי ומאז הבין את זה ומכר במחיר הרבה יותר נמוך לפריבט אקוויטי. אבל למה זה קרה? הניתוח של בן תומפסון חוזר לחוק שימור הרווח האטרקטיבי של קלייטון קריסטנסן. דיברנו על זה בפרק 14. שרשרת הערך של תעשייה מסוימת בדרך כלל מורכבת מחלקים שהם מודולריים וקומודיטי והחברות שם לא עושות הרבה כסף ושחקן אחד שהוא אינטגרטיבי מחזיק אינטגרציה בין כמה חלקים בשרשרת ושם יש איזה choking point, איזה נקודת אחיזה על שרשרת הערך שמאפשרת לו להרוויח הרבה כסף. תחשבו על אפל שמחזיקה אינטגרציה בין התכנון והעיצוב של החומרה לבין התוכנה שרצה על האייפון לבין השיווק לצרכנים לעומת למשל ספקיות הסלולר שאותם היא הפכה לקומודיטי. הם השקיעו סכומי עתק בלבנות את התשתיות אינטרנט שבמידה רבה איפשרו את האייפון אבל הם כמעט לא עושות מזה כסף. ואיך נראתה שרשרת הערך של מוצר צריכה כמו קוקה קולה או סכיני גילוח? אני הולך לתאר את זה ויש לינק למאמר של בן תומפסון בשואו-נוטס אם אתם רוצים ממש להסתכל על התרשים. אז לג'ילט היו שתי אינטגרציות, אחת בין מחקר ופיתוח לבין הייצור ואחת בין שטח המדף בו היא שלטה לבין הפרסום. דברים כמו חומרי גלם או לוגיסטיקה או ריטייל החנויות שבהם זה נמכר, את כל זה היא הפכה לקומודיטי. כל אחד יכול לשנע, כל אחד יכול לבנות חנות ולהרכיב שם מדפים שיחזיקו את הסחורה, שם לא עושים את הכסף. שטח המדף עצמו היה אפקטיבית רכוש של חברות ה-CPG הגדולות. ג'ילט קובעת מסמרים על המדף וכאן לחברה כמו ג'ילט הייתה גם אינטגרציה עם הפרסום שנועד ליצור נתח תודעה לגבי המוצרים שלה ובין שטח המדף. אבל מה קרה באינטרנט? אז הנה איך שבן תומפסון מסביר מה חברה כמו דולר שייב קלאב בעצם ניסתה לעשות. R&D זה לא משהו שחברות D2C ראו בו צורך. כמו במקרה של ג'ילט עם הלהב החמישי וכל הדברים שמייקל דובין צחק עליהם בסרטון המפורסם שלו. ובצד השני של השרשרת שטח המדף המוגבל בחנויות הפך באינטרנט למשהו אינסופי. אז המטרה של חברות D2C הייתה ליצור אינטגרציה חדשה בין פרסום, מכירה לצרכנים וייצור. זה מה שדולר שייב קלאב עשו עם הסרטון הויראלי ושירות סאבסקריפשן ששולח להם סכיני גילוח הביתה כל חודש. אבל ביחד עם זה, זה שתוכן ויראלי באינטרנט זה לא משהו שאפשר לבסס עליו אסטרטגיה עסקית. זה מאוד קשה להפוך סרטון לויראלי, הרבה פעמים זה לא מצליח. וגם אם אפשר להפיץ תוכן באינטרנט בעלות שולית אפסית, זאת בעיה די קשה לגרום לו להגיע לאנשים הרלוונטיים, להבין בדיוק מי הוא הצרכנים שבסיכוי גבוה יהיה להם פיט טוב עם המוצר שלכם ויהפכו ללקוחות. ומי הצליח לפצח את הבעיה הזאת? על זה דיברנו בפרקים 13 ו-14. החברות שפיצחו את זה זה גוגל ופייסבוק. מודל הפרסום מותאם אישית שלהם היה מרכיב קריטי בעלייה של חברות D2C. היתרון העיקרי בזה הוא שפתאום אפשר לפרסם גם עם תקציב הרבה יותר קטן שאף פעם לא היה מאפשר קמפיין בטלוויזיה או ברדיו בעיתונים. כי שם כולם רואים את אותה פרסומת ובגלל זה היא מאוד יקרה. המודל של חברות CPG גם לא התאים לפרסום דיגיטלי מותאם אישית מה שגרם לזה שהם המשיכו לפרסם בטלוויזיה שנים אחרי שהטלוויזיה איבדה את הרלוונטיות שלה לאינטרנט. בעוד דוגמה שממחישה איך אינקימבנטס נעולים באינרציה של התהליכים המבוססים שלהם ומתקשים להגיב לשינויים שהם דיסראפטיב. וזה חלק ממה שיצר את ההזדמנויות לעשות דיסראפשן להכל. אבל הבעיה היא שצריך השקעה עצומה כדי לבנות פרסום מותאם אישית טוב, גם ב-R&D שיבנה את האלגוריתמים והיכולות האלה וגם בלבנות את המלאי של הפרסומות הדיגיטליות על פני בסיס לקוחות מספיק גדול כדי להצדיק את כל המאמץ הזה. ובסוף אף חברת D2C לא באמת הייתה טובה בפרסום. הם עשו אאוטסורס לגוגל ולפייסבוק ולפעמים אפילו לסוכנויות של אונליין מרקטינג שהתמחו בלפרסם בגוגל ובפייסבוק. ותוך כדי התהליך הזה שיצר תלות בגוגל ובפייסבוק לצורכי פרסום, חברות ה-D2C ויתרו על האינטגרציה שהם תכננו לעשות בשרשרת הערך ויחד עם זאת על הרווחים שהיו אמורים להגיע איתה. והם השאירו לפייסבוק וגוגל את ההזדמנויות לעשות אינטגרציה משלהם. הם סופר-אגריגטורס, בנו אינטגרציה בין ה-R&D שהיה דרוש כדי לבנות את האלגוריתמים המתוחכמים שיתאימו פרסומות לצרכנים שרלוונטיים אליהם ויחד עם המלאי של הפרסומות. דברים כמו החיפוש של גוגל או הפיד של אינסטגרם, מקומות שיוזרים מבלים שם יותר ויותר מהזמן ותשומת הלב שלהם ואפשר להראות להם שם פרסומות. אז בשנות ה-2010 באמת נוצר זעזוע ב-value chain של תעשיות ה-CPG השונות. נקודות האחיזה שהיו לחברות כמו פרוקטר אנד גמבל או ג'ילט התחילו להתערער. ובאנלוגיה לבלון הנחש זה כאילו הקשר השתחרר והאוויר התחיל לזרום בבלון. ולפרק זמן מסוים זה מה שאיפשר לחברות D2C לקום ובהתחלה באמת להרוויח הרבה כסף מאופרציה של לייצר בסין ולפרסם באינסטגרם ולמכור דרך אמזון או אתר של שופיפיי. אבל מה עשתה ההצלחה הראשונית הזאת? בספר שהזכרתי קודם 'Billion Dollar Brand Club' יש ראיונות עם משקיעי הון סיכון שמספרים שלפני 2012 הם לא היו טורחים בכלל להיפגש עם יזם שמכננן מותג פיזי חדש. אבל אחרי ההצלחה של דולר שייב קלאב מיליארדי דולרים התחילו לזרום ל-Brand Startups מתוך כוונה לעשות דיסראפשן ולהמציא מחדש את הקטגוריות שלהם. ובבהרבה מקרים הגיעו הרבה מאוד סטארטאפים לאותה קטגוריה. היו שם שלושה סטארטאפים שונים שמכרו טמפונים אורגניים direct to consumer, כתוב בספר על שש יצרניות חזיות אונליין, 12 חברות מזרונים, לפחות שש חברות סטארטאפ של מברשת שיניים חשמלית, אינספור חברות שמכרו מזוודות חכמות, חגורות, ספות, מסגרות לתמונות, אופניים, חומרי כביסה ועוד רשימה מאוד ארוכה של מוצרים. בהתחלה היוניט אקונומיקס של הרבה מהם עבדו. דולר שייב קלאב למשל היו יכולים להוציא דולרים בודדים על customer acquisition שהיה להם lifetime value של קרוב ל-100 דולר. אבל לא היה איזה חפיר שימנע מ-Harry's Razors לקום ולנסות לקחת חלק מהמארג'ין הזה. וזה לא שפייסבוק או גוגל העלו לכולם את המחירים, המחיר נקבע במכרז וכשנוהרים פנימה המון חברות מותגים D2C בלי שום חפיר, כולם היו צריכות להתחרות אחת בשנייה בבידינג על יוזרים במכרזים של גוגל ופייסבוק. באינטרנט המותג הפך לקומודיטי כמו שג'יימס אולסוורת' חזה ב-2014. כמות אדירה של ערך כן זזה, היא כן הלכה לאיבוד בשביל חברות ה-CPG המסורתיות, פשוט הרוב של הערך הזה לא נשאר בידיים של חברות ה-D2C אלא זרם אל גוגל ופייסבוק. הם הפכו את המותגים לקומודיטי ויצרו נקודת אחיזה ואינטגרציה חדשה בשרשרת הערך שהשאירה אצלם את רוב הרווחים. להגנתם של חברות ה-D2C בן תומפסון אמר שהם ממש לא הראשונות שעשו את הטעות הזאת. עוד בימים הראשונים של האינטרנט מוציאים לאור ראו את הפוטנציאל של להגיע לקוראים חדשים והם פשוט לא לקחו בחשבון שבגלל שכל פאבלישר אחר בעולם יכול עכשיו להגיע בדיוק לאותם קוראים האינטגרציה שהייתה הדרייבר של העסק שלהם, הוצאה לאור יחד עם הפצה באזור גיאוגרפי ייחודי, התפרקה. הלקח הכללי ללמוד פה הוא שאם חלק מסוים בשרשרת הערך משתחרר זאת לא רק הזדמנות אלא גם אזהרה שכל שרשרת הערך עומדת להשתנות. מתן זינגר 30:26 על מה שקרה עם חברות D2C אחרי שהם הפנימו שגוגל ופייסבוק ואמזון שואבות את כל הרווחים שלהם אפשר ללמוד מהסיפור של Harry's Razors. הם גם מכרו סכיני גילוח אונליין כמו דולר שייב קלאב שנמכרה כבר ב-2016. וב-2019 הוכרז ש-Edgewell היצרנית של סכיני הגילוח שיק רוכשת את האריס ב-1.3 מיליארד דולר. מה שמעניין זה שה-FTC רשות הסחר הפדרלית תבעה לבטל את המיזוג הזה. למה? כי הם כתבו שכל עוד האריס הייתה רק פלטפורמת אונליין היא לא השפיעה על המחירים של סכיני גילוח של ג'ילט ושל שיק. האינקימבנטס המשיכו להעלות מחירים על בסיס קבוע. אבל באוגוסט 2016 האריס התחילה למכור סכיני גילוח בחנויות של טארגט. אפשר להבין למה הם עשו את זה, גוגל ופייסבוק לא נמצאות שם ולא יכולות לאכול להם מהמארג'ין. המוצרים של האריס היו משמעותית יותר זולים ולפי מה שה-FTC מתארים למהלך הזה הייתה השפעה רצינית. לא רק שהכניסה של האריס לטארגט סיימה את העלאות המחיר ההדדיות של ג'ילט ושיק, היא אפילו הובילה להורדת מחירים. ב-2017 ג'ילט פירסמה על עמוד שלם בעיתון 'ביקשתם מחירים נמוכים יותר - Done'. הורדת מחירים של 12% בג'ילט לא התפתחות שוורן באפט היה צופה שתקרה בגלל האינטרנט. המסקנה של ה-FTC היא שמה ששינה לחלוטין את שוק הגילוח לא היה אופרציית ה-D2C אלא הכניסה של האריס אל חנויות פיזיות. זה מה שהפך את השוק מדואופול נוח לשדה קרב תחרותי כמו שהם תיארו את זה ושהצרכנים הרוויחו ממחירים נמוכים יותר ומבחר גדול יותר. סביר להניח שזאת הייתה הסיבה לרכישה. Edgewell היצרנית של המותג שיק חיפשה דרך להפחית את הלחצים האלה ולהימנע מהורדות מחיר לצד כנראה זה שהם רצו גם לרכוש את הניסיון הניהולי וערוץ מכירות אונליין D2C משל עצמם. ועל הרקע הזה ה-FTC טענו שהרכישה היא לכאורה לא חוקית ובתגובה שיק ביטלו את העסקה. ויש מפה כמה מסקנות. אונליין, פייסבוק וגוגל סוחטות יותר ויותר משרשרת הערך מה שמשאיר רק את האפשרות של לעבור למכור אופליין. מה שהאריס עשו זאת האסטרטגיה הקלאסית של low-end disruption. דיסראפשן שמגיע מתחתית השוק כמו איך שטויוטה התחילה למכור מכוניות באמריקה, הם פשוט היו זולים יותר מהאינקימבנט. הבעיה היא שמחירים זולים יותר זה לא מספיק בשביל דיסראפשן. צריך איזשהו דיסראפטיב אינוביישן שממש מייצר מבנה עלויות שהוא אינהרנטית זול יותר. לטויוטה היה את זה לעומת BMW אבל להאריס לא היה את זה, לא היה שום אינוביישן שיגרום לסכינים שלה להיות זולים יותר משיק או ג'ילט כשהם נמכרים בחנויות. ובגלל זה שיק וג'ילט היו יכולים להגיב ולהוריד את המחירים שלהם. וזאת עוד סיבה שבגללה הרבה מסיפורי הדיסראפשן של הכל לא באמת הצליחו. ברגע שפייסבוק וגוגל דחקו את חברות ה-D2C להתחרות ב-Brick and Mortar, בחנויות פיזיות, לא היה להם שם שום יתרון מול האינקימבנטס. שיק וג'ילט חברות CPG גדולות באופן כללי הם באופן לא מפתיע הרבה יותר מתאימות להתחרות בשווקים פיזיים. זה העולם שהם נבנו לשלוט בו. והסיפור הזה של ביטול הרכישה גם שלח מסר בעייתי לחברות D2C - שברגע שתתחילו למכור גם בחנויות נתיב האקזיט עלול להיסגר בפניכן וחברות כאלה לא יוכלו יותר להימכר לאינקימבנט מבוהל במיליארד דולר. ה-FTC לא יאשר את זה והם יהיו חייבים לנצח אותו במגרש הביתי שלו. מתן זינגר 32:22 זה בקווים מאוד כלליים מסכם הרבה מסיפורי הדיסראפשן של הכל משנות ה-2010. אני כמובן עושה פה הרבה הכללות, ברור שיש הרבה מאוד ניואנסים בהרבה מאוד מקרים ועל חלקם גם נתעכב בפרקים הבאים. הדיסראפשן האמיתי היה של עסקי הסופר-אגריגטורס, גוגל ופייסבוק וגם אמזון במידה רבה, ששאבו אליהם את כל תקציבי הפרסום שבעבר היו מופנים לטלוויזיה ולרדיו וגם שאבו הרבה יותר מהמארג'ין שפעם היה נשאר אצל חברות המותג. טיעון שהרבה משקיעי הון סיכון היו משתמשים בו באותה תקופה היה 'תראו את ה-market cap של החברות שהסטארטאפים האלה תוקפים. אם ג'ילט נמכרה ב-57 מיליארד ודולר שייב קלאב עושה לה דיסראפשן והולכת להיות הג'ילט של דור המילניאלס, אז זה רק עניין של זמן עד שהיא בעצמה תהיה שווה עשרות מיליארדי דולרים'. וזה נשמע קצת מצחיק בדיעבד אבל יכול להיות שקשה לבקר אותם. להרבה מהחברות האלה בהתחלה באמת היה product-market fit ממש טוב. הם באמת פתרו בעיות של הרבה צרכנים הרבה יותר טוב ממה שהחברות הגדולות עשו. הם הציעו מחירים זולים יותר, הזמנות לא הפסיקו להגיע, המכירות שלהם צמחו בקצב מהיר. אז אולי זה לא היה נראה כמו השקעה מופרכת, במיוחד כשהתמריץ של קרנות VC מבוסס בסך הכל על השאלה של האם החברה הזאת הולכת לקבל וולואציה גדולה יותר בהמשך. בשביל שהקרן תרוויח כסף היא רק צריכה שהמכירות עוד יגדלו קצת ושיהיה מישהו שיהיה מוכן לתת לזה שווי לפי מכפיל מכירות. מה שהרבה ממשקיעי הון סיכון פספסו היה את העובדה שבשרשרת הערך החדשה שנוצרה מותגים הפכו לקומודיטי וכנראה שלא הולכת להיות ג'ילט חדשה כי כל המודל העסקי שהתבססה עליו היה חלק מעולם שהולך ונעלם. ועוד סימן אזהרה שאולי היה צריך להבהב להם זה שלחברות האלה לא היה מודל עסקי שיצדיק השקעה של הון סיכון, שיצדיק השקעה עצומה up front ויאפשר לצמוח בסקייל בלתי מוגבל עם עלות שולית אפסית. בפרק 9 דיברנו על מאמר של בן תומפסון שהגדיר קריטריון לחברה כזאת, ועל זה שנטפליקס היא חברת טק במובן של מודל עסקי שיצדיק השקעה של הון סיכון אבל חברה כמו ווי-וורק ממש לא עברה בתור חברת טק את המבחן הזה. וחלק גדול ממה שהיה מבלבל זה שווי-וורק כן הייתה חלק מהותי מהדיסראפשן של הכל. הרבה יזמים שעבדו על עסקי דיסראפשן כאלה אפילו שכרו שם משרד. אבל החברה עצמה בסוף פשטה רגל. ואותו דבר נכון גם להרבה מהחברות האחרות שהזכרתי פה. תעשו את הניסוי מחשבתי ותשאלו את עצמכם האם דולר שייב קלאב והאריס היו חברות טק. העובדה שזרמו מיליארדי דולרים של הון סיכון זה אולי טוב מבחינת זה שזה איפשר לבחון מרחב עצום של מודלים עסקיים, לעשות את כל הניסויים האלה ולגלות תוך כמה שנים מה עובד ומה לא. אבל בדיעבד מודל של הון סיכון אולי היה גם בעייתי פה. סקייל זה משהו שחברות CPG כמו ג'ילט כבר היו הכי מתאימות בשבילו, ומודל של direct to consumer כנראה היה יותר מתאים בשביל נישות שהן קטנות יותר. אבל כשתדלוקים את זה עם כספי הון סיכון וסבבי צמיחה שחייבים סקייל ענק שיצדיק אותם, זה דוחף יזמים להתרחב עוד ועוד ועוד מחוץ לנישה שבה הם הצליחו בהתחלה. ובגלל שהם כבר מיצו את ה-low hanging fruits של הלקוחות הם מוצאים את עצמכם משלמים יותר ויותר כסף על customer acquisition ללקוחות שיש להם lifetime value יותר ויותר נמוך, מה שלא הוביל לתוצאה מאוד מוצלחת בהרבה מאוד מקרים. מתן זינגר 36:13 בפרק הבא אנחנו נצלול לסיפור מאוד מעניין מאותה תקופה על חברת D2C שדווקא פגעה מאוד טוב בנישה מעניינת ודווקא לא הלכה דרך המסלול הקלאסי של הון סיכון וסבבי צמיחה ולשרוף הרבה מזומנים על customer acquisition ועל מה שקרה איתה בהמשך. עד כאן להפעם, נמשיך בפרק הבא.
        ]]></content:encoded>
    </item>
    
    <item>
        <title>פרק 22: מה קרה לסטיץ׳ פיקס, עם אמיל גולדפרב</title>
        <link>https://mat-mo.github.io/podtext/episodes/vptyqst/prq-22-mh-qrh-lstyts-pyqs-m-myl-gvldprb.html</link>
        <guid>https://mat-mo.github.io/podtext/episodes/vptyqst/prq-22-mh-qrh-lstyts-pyqs-m-myl-gvldprb.html</guid>
        <pubDate>2 ביולי 2024</pubDate>
        <description>Transcript for פרק 22: מה קרה לסטיץ׳ פיקס, עם אמיל גולדפרב from אופטיקאסט</description>
        <content:encoded><![CDATA[
            
        ]]></content:encoded>
    </item>
    
    <item>
        <title>פרק 23: הסיפור של וויקס</title>
        <link>https://mat-mo.github.io/podtext/episodes/vptyqst/prq-23-hsypvr-shl-vvyqs.html</link>
        <guid>https://mat-mo.github.io/podtext/episodes/vptyqst/prq-23-hsypvr-shl-vvyqs.html</guid>
        <pubDate>16 ביולי 2024</pubDate>
        <description>Transcript for פרק 23: הסיפור של וויקס from אופטיקאסט</description>
        <content:encoded><![CDATA[
            
        ]]></content:encoded>
    </item>
    
    <item>
        <title>פרק 24: פרדוקס ההצלחה של בלקברי</title>
        <link>https://mat-mo.github.io/podtext/episodes/vptyqst/prq-24-prdvqs-hhtslkhh-shl-blqbry.html</link>
        <guid>https://mat-mo.github.io/podtext/episodes/vptyqst/prq-24-prdvqs-hhtslkhh-shl-blqbry.html</guid>
        <pubDate>24 ביולי 2024</pubDate>
        <description>Transcript for פרק 24: פרדוקס ההצלחה של בלקברי from אופטיקאסט</description>
        <content:encoded><![CDATA[
            
        ]]></content:encoded>
    </item>
    
    <item>
        <title>פרק 25: בלקברי נופל קורבן להצלחה של עצמו</title>
        <link>https://mat-mo.github.io/podtext/episodes/vptyqst/prq-25-blqbry-nvpl-qvrbn-lhtslkhh-shl-tsmv.html</link>
        <guid>https://mat-mo.github.io/podtext/episodes/vptyqst/prq-25-blqbry-nvpl-qvrbn-lhtslkhh-shl-tsmv.html</guid>
        <pubDate>31 ביולי 2024</pubDate>
        <description>Transcript for פרק 25: בלקברי נופל קורבן להצלחה של עצמו from אופטיקאסט</description>
        <content:encoded><![CDATA[
            
        ]]></content:encoded>
    </item>
    
    <item>
        <title>פרק 26: מהפיכות טכנולוגיות ובועות פיננסיות</title>
        <link>https://mat-mo.github.io/podtext/episodes/vptyqst/prq-26-mhpykvt-tknvlvgyvt-vbv-vt-pynnsyvt.html</link>
        <guid>https://mat-mo.github.io/podtext/episodes/vptyqst/prq-26-mhpykvt-tknvlvgyvt-vbv-vt-pynnsyvt.html</guid>
        <pubDate>20 באוגוסט 2024</pubDate>
        <description>Transcript for פרק 26: מהפיכות טכנולוגיות ובועות פיננסיות from אופטיקאסט</description>
        <content:encoded><![CDATA[
            
        ]]></content:encoded>
    </item>
    
    <item>
        <title>פרק 27: האם יש בועה בבינה מלאכותית</title>
        <link>https://mat-mo.github.io/podtext/episodes/vptyqst/prq-27-hm-ysh-bv-h-bbynh-mlkvtyt.html</link>
        <guid>https://mat-mo.github.io/podtext/episodes/vptyqst/prq-27-hm-ysh-bv-h-bbynh-mlkvtyt.html</guid>
        <pubDate>8 בספטמבר 2024</pubDate>
        <description>Transcript for פרק 27: האם יש בועה בבינה מלאכותית from אופטיקאסט</description>
        <content:encoded><![CDATA[
            Amit 00:00 היי, אני עמית טנזינג וטוב שחזרתם לאופטיקאסט. ובפרק הקודם דיברנו על בועות פיננסיות שנוצרות בשלבים המוקדמים של מהפכות טכנולוגיות, ובפרק הזה ננסה להבין אם התנפחה בועה פיננסית סביב AI, למה זה קורה, נדבר קצת על אנבידיה ועל איך כל זה יכול להתפתח בהמשך. לפני שנתחיל, אני רק אזכיר שכל הפודקאסט הזה נועד למטרות לימודיות בלבד, אין פה שום המלצה לעשות פעולות בניירות ערך, אני לא יועץ השקעות. מניות זה דבר מסוכן ובאופן כללי לא כדאי לעשות דברים עם הכסף שלכם בגלל משהו ששמעתם באינטרנט. ועכשיו קדימה לפרק 27. Amit 00:30 אם אתם זוכרים, את הפרק הקודם פתחנו עם ציטוט של באפט ומאנגר שציינו שגם האנשים הכי אינטליגנטיים בהיסטוריה, כמו סר אייזק ניוטון למשל, נפלו קורבן והפסידו את הכסף שלהם בבועות פיננסיות. וכמו שאמרתי קודם, זה נושא שקראתי עליו המון, בעיקר בגלל איזה פטיש לא מובן שיש לי מסיפורים כאלה. והמסקנה שלי היא שבמובן מסוים זה דומה לתיאוריית ה-disruption. התובנה העיקרית שקריסטנסן הגיע אליה הייתה להפריך את מה שהוא קרא לו תזת המנהל הטיפש. יש נרטיב נפוץ שחברה מצליחה נהיית שאננה, בירוקרטית, עצלנית, שוקעת במאבקי כוח פנימיים ואז מתחרה צעיר ורעב ושאפתן יותר בא ומדיח אותה. אבל מה שלא הסתדר לקריסטנסן זה איך זה שאותן הנהלות שרק כמה שנים קודם כולם העריצו אותן על הגאונות וההצלחה שלהן, יום אחד פתאום הופכות להיות טיפשות וגרועות ומדרדרות את העסק שלהן. ויותר מזה, כל החברות באותה קטגוריה נראה שעושות את זה באותו זמן. חברות שבנו מרכזיות טלפוניה כמו לוסנט ונורטל שלטו בתחום עד שיום אחד סיסקו הדיחה אותן. ומה שהוא שאל באירוניה זה מי בדיוק בהנהלה של נורטל החליט שהחברה צריכה לקרוס ומתי בדיוק הם קיבלו את ההחלטה הזאת. והתשובה היא כמובן שהם לא קיבלו החלטה כזאת. הם המשיכו לעשות את אותם דברים שהם עשו כל הזמן, הדברים האלה פשוט הפסיקו לעבוד כשתנאי השוק השתנו, כשהראוטרים של סיסקו כבר היו מספיק בשלים כדי להתמודד עם טראפיק של voice over IP. ומה שאפשר ללמוד מהמחקר של קריסטנסן זה שלא נכון להניח שדברים קורים כי האנשים שהיו מעורבים שם היו טיפשים. זה הגרעין של ה-innovator's dilemma, הפרדוקס הזה שלעשות את הדבר הנכון זה בעצם הדבר הלא נכון. נורטל ולוסנט עשו מחקר שוק, הקשיבו לחברות הטלפון שלא רצו להעביר את השיחות מעל פרוטוקול אינטרנט, זה לא היה מתוחכם, זה לא היה בשל מספיק, אז הם התעלמו מסיסקו והמשיכו לשפר את המרכזיות שלהן. המנהלים שם עשו את העבודה שלהם כמו שצריך, הם לא הקצו מהמשאבים המוגבלים שלהם לטכנולוגיה לא רלוונטית שהלקוחות שלהם לא רצו, עד שהטכנולוגיה הזאת נהייתה כן רלוונטית ואז החברות שלהן התרסקו. והתובנה המרתקת של קריסטנסן היא שיש פה תבנית שחזרה על עצמה בתעשייה אחר תעשייה. והמפתח להבין אותה הוא להניח שאנשים הם כן חכמים, שהם מתנהלים בצורה שקולה ואחראית, פשוט יש משהו מבני שדוחף אותם להיכשל כשהם עושים את מה שנראה כמו הדבר הנכון. ואני חיושב שהגישה הזאת היא גם המפתח כדי להבין למה בועות פיננסיות מתפתחות. Amit 05:01 המהפכה והבועה הפוטנציאלית הנוכחית זה כמובן סביב generative AI, ואנבידיה היא אולי החברה שהפכה לסמל של המהפכה הזאת. הייתי באוגוסט האחרון בניו יורק ובמידטאון היו ממש watch parties, בארים שהקרינו את הדיווח של התוצאות הרבעוניות של אנבידיה. לא היו שם המון אנשים, אולי כמה עשרות, אבל עדיין זה מצביע על זה שיש איזה שהוא הייפ כבר סביב AI. אני לא בטוח שאנשים ב-watch party יודעים בכלל להסביר מה בדיוק אנבידיה עושה ואיך זה קשור ל-AI, אבל מה שהם כן יודעים זה מה המניה שלה עשתה. כולם יודעים את זה כי מדברים על זה בחדשות וברשתות כל הזמן. היא זינקה פי 12 תוך 20 חודשים מאז ש-ChatGPT הושק, והשווי שוק שלה הגיע מעל שלושה טריליון דולר, צמוד לאפל ומייקרוסופט בתור החברות הכי גדולות בעולם. אז עכשיו שימו רגע את עצמכם בנעליים של מנהל השקעות. בלי להיכנס אפילו למה החברה עושה ומה הרודמאפ ומה קורה ב-AI וכל זה, יש שלוש אפשרויות של איך להגיב לתופעה כזאת. אופציה ראשונה, אתם יכולים להיות long AI כי אתם חושבים שאין פה בועה, המספרים הפיננסיים יצדיקו את ההתלהבות וזה הגיוני לקנות את המניה של אנבידיה. אופציה שנייה זה לעשות short על אנבידיה כי אתם חושבים שכן יש בועה ב-AI. ואופציה שלישית זה פשוט לשבת מהצד, להתעלם לגמרי מאנבידיה ומניות AI אחרות. ואני רק מזכיר ששום דבר פה הוא לא המלצת השקעה, ובואו נמשיך עם התרחיש הדמיוני הזה שנועד רק למטרות לימודיות. אז יש נרטיב מקובל שאומר שאופציה א', להיות long AI ולהתעלם מהבועה, זה מה שבוחרים משקיעים לא מתוחכמים. הם קורבן קל בשביל מי שמפמפם מניות בתקשורת וברשתות החברתיות כמו מארק אנדריסן או צ'מאט' או קייטי ווד. משקיעים כאלה מושפעים מ-FOMO, מזה שהם רואים חברים ושכנים שלהם שהתעשרו מזה שהם קנו אנבידיה, ואז הם לא מצליחים להתאפק, הם בוחרים גם באפשרות א' ובסוף מפסידים את הכסף שלהם. זה כביכול מה שקרה לאייזק ניוטון בבועת הים הדרומי שהזכרתי בפרק הקודם. וזה המקבילה של תזת המנהל הטיפש. ואולי יש גם מנהלי השקעות שיפלו קורבן לטיפשות ולפובו, אבל משקיעים באמת מתוחכמים אמורים לבחור באופציה ב', לעשות שורט על הבועה, או לפחות באופציה ג' ולהתרחק ממנה. ואז בנקודה כזאת או אחרת האוויר ייצא בסוף מהבועה, המשקיעים הפרטיים התמימים יפסידו את הכסף שלהם וקרנות הגידור ירוויחו מהשורט. אבל מסתבר שהנרטיב הזה הוא לא נכון. אם בוחנים את ההיסטוריה, אז קרנות גידור בוחרות דווקא באפשרות אחרת, אפשר לקרוא לזה אפשרות ד' - להיות לונג מניות הבועה אפילו שהם יודעים שמדובר בבועה. Charlie Munger 05:08 What makes common stock prices so hard to predict is that a general liquid market for common stocks creates from time to time, either in sectors of the market or in the whole market, a Ponzi scheme. In other words, you have an automatic process where people get sucked in and other people come in because it worked last month or last year, and it can build to perfectly ridiculous levels and the levels can last for considerable periods. Trying to predict that kind of thing, sort of a Ponzi scheme which is, if you will, accidentally thrown into the valuation of common stocks by just the forces of life. By definition, that's going to be very, very hard to predict. That's what makes it so dangerous to short stocks even when they're grossly overvalued. It's hard to know just how overvalued they can become in addition to the overvaluation that exists, and I don't think you're going to predict the Ponzi scheme effect in markets by looking at the price of gold or any other correlation. Warren Buffett 06:14 Charlie and I probably, I mean, picking a figure out of the air, we've probably agreed on at least a hundred companies, maybe more, that we felt were frauds, you know, bubble-type things. And if we'd acted on shorting those over the years, we might be broke now. But we were right on probably just about a hundred out of a hundred. It's just, it's very hard to predict how far what Charlie calls the Ponzi scheme will go. It's not exactly a scheme in the sense that it isn't concocted for most cases by one person. It's sort of a natural phenomenon that seems to be nursed along by promoters and investment bankers and venture capitalists and so on. But it's, they don't all sit in a room and work it out. It just plays on human nature in certain ways and it creates its own momentum and eventually it pops, you know, and nobody knows when it's going to pop and that's why you can't short. Amit 07:05 אז באפט ומאנגר אולי יכלו להרשות לעצמם להתעלם מהבועה לחלוטין, אבל אם בוחנים את ההתנהגות של קרנות גידור בתקופת הדוט-קום, רואים שכשהנאסד"ק הגיע לשיא שלו במרץ של שנת 2000, מניות במכפיל גבוה שאפשר להגיד שהיו מניות הבועה, היוו 20 אחוז ממשקל המדד הכללי אבל 30 אחוז מהפורטפוליו של קרן הגידור הממוצעת. זה אומר שקרנות הגידור היו דווקא ב-overweight במשקל יתר על מניות הבועה. זה סותר הנחה בסיסית של תיאוריית השווקים היעילים. התיאוריה אומרת שמשקיעים מתוחכמים כמו שקרנות גידור אמורות להיות, מהמרים נגד עיוותים ותמחורים לא נכונים בשוק, וככה המחירים אמורים לתקן את עצמם. תיאורטית הדרך ההגיונית לנצל את הארביטראז' הזה בין המחיר המופרז של נכסי הבועה לבין השווי ההוגן שלהם, שמשקיעים מתוחכמים כמו קרנות גידור אמורים לדעת להעריך מהו, זה לעשות שורט על נכסי הבועה. אבל בשביל להיות שורט במהלך בועה זה לא מספיק להאמין שהנתונים הפיננסיים לא מצדיקים את המחיר שהנכסים נסחרים בהם. צריך ששאר המשתתפים בשוק גם יסכימו איתך. אבל ככל שהבועה נמשכת יותר זמן, האסטרטגיה הזאת נהיית יותר ויותר מסוכנת. הקרן עלולה להתמודד עם margin call, והמשקיעים של הקרן עלולים למשוך כספים בגלל ההפסדים של השורט. תחשבו על מייקל ברי ב-Big Short, הוא הבין נכון כבר ב-2005 בדיוק את הדינמיקה סביב subprime mortgages, אג"ח מגובה משכנתאות, אבל זה לקח הרבה יותר זמן ממה שהוא חשב עד שהבועה הזאת באמת התפוצצה ולאורך הדרך הוא הציג הפסדים כבדים והתמודד עם ביקורת חריפה מצד המשקיעים שלו שדרשו למשוך את הכסף שלהם. העניין הבעייתי עם אסטרטגיה כמו של באפט של להתעלם לחלוטין מהבועה הוא שאם הבועה נמשכת הרבה זמן, נניח יותר משנה או כמו במקרה קיצוני של בועת הדוט-קום חמש-שש שנים, במהלך הזמן הזה הביצועים שלכם הולכים להיות בחסר לעומת השוק הכללי שכן כולל את נכסי הבועה. אפילו וורן באפט ספג ביקורת בסוף שנות ה-90 על זה שהוא זקן, מהעולם הישן, שהוא לא רלוונטי יותר בכלכלה החדשה של האינטרנט. אבל ברקשייר האת'אווי בנויה ככה שהוא יכול להתמודד עם זה. לקרנות גידור אחרות זה עלול להיות בעייתי. וזה היה הסיפור של קרן ההשקעות טייגר גלובל. לפני שהיא הפכה לטייגר שכולנו מכירים מ-2020 שהשקיעה בכל סיבובי צמיחה של הסטארט-אפים הכי חמים בוואלואציות מופרזות בלי דיו דיליג'נס, בשנות ה-90 טייגר מנג'מנט הייתה קרן להשקעה בחברות שנסחרו באופן ציבורי ושניהלה בשיא שלה ב-98 יותר מ-20 מיליארד דולר של נכסים. המייסד שלה, ג'וליאן רוברטסון, היה מנתח חברות בצורה פונדמנטלית ויסודית, מה שיותר קרוב לגישה של באפט. ולכן הוא גם בחר להימנע ממניות טק יקרות, ובמקום זה הוא השקיע במניות ערך מסורתיות. תחשבו על כל מיני חברות אנרגיה או חברות תעשייה. אבל האסטרטגיה הזאת לא הלכה כל כך טוב ב-98 ו-99. מניות הערך לא עלו יותר מדי ומניות הטק לעומת זאת המשיכו לנסוק. דיברתי על זה בפרק הקודם, הנאסד"ק עלה ב-85 אחוז ב-98 ואז על פני זה עוד הכפיל את עצמו עלה יותר מ-100 אחוז ב-99. אז תחשבו שהייתם משקיעים בקרן טייגר של רוברטסון, המשקיע האנליטי והחכם הזה שעובד קשה בשביל לנהל את הכסף שלכם וגובה מכם דמי ניהול על התענוג, הוא פספס את ההנפקה של נטסקייפ ב-95, את יאהו ב-96, את אמזון ב-97. שנה אחרי שנה הביצועים שלכם איתו מפגרים מאחורי השוק. לא הייתם שואלים את עצמכם בשביל מה בעצם הוא גובה מכם דמי ניהול? בשביל להשקיע את הכסף שלכם בכל מיני חברות שמייצרות צמיגים או מכונות למפעלים? הוא אמור לנתח ולזהות את המניות שכן יעלו. אז איך הוא מפספס את הכל? ואז אחרי כל זה, בחצי הראשון של 99, הוא עם כל הניסיון והידע והצוות אנליסטים שלו עוד מפסיד לכם 7 אחוז מהתיק בזמן שקרנות השקעה שמתמחות בטק עלו ב-20-30 אחוז באותו זמן. ובעצם כל דייטריידר שקונה מניות מהשולחן במטבח שלו עשה תשואה יותר טובה מהם. אז הייתם עוד משאירים אצלו את הכסף שלכם? כמעט 4 מיליארד דולר נמשכו מטייגר בתוך כמה חודשים, ובתחילת שנת 2000 רוברטסון סגר את הקרן. בדיעבד הוא כן צדק, קצת אחרי שהוא סגר את הקרן הבועה התחילה לקרוס, זה פשוט היה מאוחר מדי בשביל טייגר מנג'מנט. הקרן עוד עברה כמה גלגולים אחרי זה עד שהיא הפכה בסוף לטייגר גלובל, וכשמשווים את מה שקרה לה ב-2022 למה שקרה לטייגר מנג'מנט בשנת 2000, זה בעצם ממחיש איך התמריצים פה עובדים. בשנות ה-2010 ובעיקר 2020 ו-21, האסטרטגיה של טייגר גלובל הייתה לאנדקס באגרסיביות, ליצור תעודת סל על ה-10 אחוז העליונים של שוק הסטארט-אפים, החברות הפרטיות בסיבובי צמיחה מאוחרים. וזאת אסטרטגיה די טובה, זה מאפשר לגבות עמלות של קרן סיכון, 2 אחוז מהנכסים ו-20 אחוז מהרווח, על משהו שהוא בעצם תעודת סל. הגדירו אותם אז בתור דיסרפשן לתעשיית ההון סיכון המסורתית שהתבססה על מערכות יחסים של המשקיעים עם היזמים, על מעורבות בחברה, לשבת בבורד שלה. טייגר גלובל לעומת זאת גייסו כמות עצומה של הון, שילמו כסף כדי לקנות לידים להזדמנויות השקעה, עשו outsourcing לתהליך ה-due diligence לחברות ייעוץ כמו ביין, הם קיבלו החלטות מהר, הסכימו להערכות שווי הרבה יותר גבוהות ממה שהיה מקובל בשוק, וכל זה כדי לזכות בעסקאות. זה הסתיים בהפסדים מאוד כבדים כשהגיעה הקריסה של 2022, אבל הקרן לא נסגרה. היום טייגר גלובל ממשיכה לפעול, היא ממשיכה לגייס מיליארדי דולרים, ממשיכה לגבות עליהם דמי ניהול. רוברטסון לעומת זאת ניהל את ההשקעות של טייגר המקורית בצורה אינטליגנטית ושקולה ואחראית, ואז המשקיעים שלו נטשו אותו כשהוא לא השקיע בחברות דוט-קום שהציגו תשואות מטורפות, אפילו שבהמשך רובן נעלמו ופשטו רגל. אז מה הלקח שמנהלי השקעות צריכים לקחת מכאן? שוב, שום דבר שאני אומר פה הוא לא המלצת השקעה, אבל זה כמעט נראה כמו שאם מזהים בועה בשוק שהולכת להימשך הרבה זמן, מסתבר שהדבר הנכון הוא למהר מיד ולקנות אותה, כמו שאומר הציטוט המפורסם של ג'ורג' סורוס. גם אם המשקיעים בטוחים שהשווי של החברה מנופח, מה שהרבה אנליסטים ומשקיעים חשבו אגב בדוט-קום, אז קל להסתכל אחורה ולהגיד מה הם חשבו לעצמם, להשקיע במניות במכפיל 100, איזה דבילים הם היו. אבל תחזרו לנקודה שאיתה פתחתי את הפרק. בואו נניח שאנשים הם חכמים וננסה להבין למה הם עושים את מה שהם עושים. ומסתבר שיש לזה הסבר הגיוני. האנשים בסוף שנות ה-90 לא היו מטומטמים, הם פשוט היו צריכים לדאוג לקריירה ולפרנסה שלהם. והתמריצים עבדו ככה ששנה אחרי שנה הם יותר ויותר תגמלו את מי שכן קנה את מניות הבועה, שכן זרם עם הנרטיב שלה, והענישו את מי שלא עשה את זה. הרבה אנליסטים השוו את מניות האינטרנט לשיגעון הצבעונים כבר באמצע 1998, ויש מסמך שכתב האסטרטג הראשי של בית ההשקעות ברנשטיין בינואר 99, שאמר במפורש שמחירי מניות הטק משקפות ציפיות לא ריאליות והולכות להוביל לאכזבה ולביצועי חסר. אבל הוא טעה כמובן, ב-14 חודשים שאחר כך מדד הנאסד"ק עלה בעוד 115 אחוז לפני שהכל קרס. ובזמן הזה בנקאי השקעות ומשקיעי הון סיכון וגם פאונדרים שמכרו בזמן, המשיכו להתעשר מעוד מאות הנפקות שרובן גם נהנו מ-first day pops, זינוק של 100 אחוז ויותר ביום המסחר הראשון. ולעומת זאת מנהלי השקעות שהקשיבו לניתוח האנליטי של ברנשטיין והתבססו על דברים כמו נתונים פונדמנטליים, משמעת, הערכות שווי, הם העמידו בסיכון גדול את הקריירה שלהם. זה אולי נשמע קצת ציני, אבל זה כנראה חלק ממה שקורה עם המניה של אנבידיה. שוב, לא המלצת השקעה, אבל חלק ממה שהוביל לעלייה המטאורית של המניה כנראה היה העובדה שמנהלי קרנות לא יכולים להרשות לעצמם לא להחזיק אותה. אם הצגתם את עצמכם למשקיעים שלכם בתור מנהלי קרנות שמתמחים בטק, איך אתם יכולים להצדיק את זה שפספסתם את הזינוק המטאורי שהכי הרבה מדברים עליו בתעשיית הטק? מה תסבירו למשקיעים שלכם? שהמכפיל נראה לכם גבוה מדי, אז העדפתם במקום זה להשקיע בכל מיני מניות vertical SaaS או mid-cap tech? ב-2023 מניות ביג-טק כמו מייקרוסופט ואמזון עלו בערך ב-70 אחוז, ולא צריך להיות גאון כדי להכיר אותם. שלא לדבר על מטה שעלתה יותר מפי 2 תוך שנה אחת. אז גם פספסתם את הזינוק של אנבידיה וגם כל מי שבסך הכל קנה את המניות ביג-טק שכולם מדברים עליהם השיגו תשואות הרבה יותר גבוהות ממה שאתם השגתם עם אנליסטים ועבודה וניסיון וכל האסטרטגיה שלכם. אז למה שהם ישאירו את הכסף אצלכם? בתור מנהל השקעות, זה אולי יכול להעלות אצל אנשים את השאלה אולי עדיף פשוט לקנות אנבידיה בכל מחיר? זה אולי מרגיש לא הגיוני, אבל יותר לא הגיוני לסכן את הקריירה רק בשם עקרונות טיפשיים כמו של וורן באפט. ושוב, אני לא אומר שזה מה שבהכרח יקרה בסקייל נרחב, בטח שאני לא אומר שאתם צריכים לקנות מניות של אנבידיה רק בגלל תרחיש כזה. זה בלתי אפשרי לתזמן את הדברים האלה, ואתם עלולים להפסיד המון כסף. כשאני מקליט את זה עכשיו בספטמבר 2024, המניה של אנבידיה ירדה יותר מ-20 אחוז מאז השיא שלה, והיא יכולה להתרסק מחר או להכפיל את עצמה שוב מכאן, אי אפשר לדעת. יש השוואה מאוד פופולרית להגיד שאנבידיה היא כמו סיסקו מבועת הדוט-קום. בזמנו סיסקו מכרה הרבה מהציוד תקשורת שחברות התקשורת קנו במהלך הפרנזי של בועת הטלקום שדיברנו עליו בפרק הקודם, והרבה מהקיבולת הזאת בכלל לא הגיעו להשתמש, מה שהשאיר את ה-dark fiber, הסיבים האופטיים שנשארו מאחורה ואחר כך גוגל למשל יכלה לקנות במחיר רצפה. בשלב מסוים של הבועה סיסקו הפכה לחברה עם המארקט-קאפ הכי גבוה בעולם והציגה צמיחה פנומנלית ב-98 ו-99, דיברנו גם על זה בפרק הקודם. אבל המניה שלה התרסקה אחרי שחברות הטלקום פשטו רגל, בשילוב עם זה שהייתה ירידה במכירות שהגיעה אחרי אפקט באג 2000 שמשך ביקושים מהעתיד. אנבידיה מייצרת GPU, graphical processing unit, מעבדים גרפיים. במקור בתחילת הדרך של החברה לפני 30 שנה זה שימש למשחקי מחשב. ה-GPU נבנה אחרת מה-CPU, ה-central processing unit, מעבדים כמו ה-X86 שנועדו למשימות מחשוב כלליות. ה-GPU עובד עם tradeoff אחר, זה מעבד שנבנה בצורה שהיא אופטימייזד להאיץ את הרנדרינג הגרפי על מסך מחשב. זה מסך מחשב הוא מורכב מפיקסלים, וכשצריך להציג תמונה מסוימת על המסך, זה אומר לחשב מה צריך להיות מוצג בכל פיקסל. וזאת משימה שמאוד קל למקבל אותה. אפשר באותו זמן לחשב מה צריך להופיע בפיקסלים שונים בלי שהם משפיעים אחד על השני. עם השנים ג'נסן וואנג ניסה למצוא עוד שימושים למעבדים מהסוג הזה, שהיכולות שלהם בינתיים הלכו והתקדמו. ומסתבר שאחד השימושים למעבד שיכול לעשות הרבה חישובים בלתי תלויים במקביל הוא בינה מלאכותית, artificial intelligence או AI. האופן שבו זה עובד הוא שיש אלגוריתם שמעבד כמויות אדירות של מידע, תחשבו על כל האתרים באינטרנט למשל או כל הסרטונים ביוטיוב, ומייצר תוצאה שנקראת מודל. הפעולה הזאת נקראת לאמן את המודל, והאימון הזה מסתבר זה פעולה שאפשר למקבל אותה בצורה מאוד מאוד טובה כשמשתמשים ברשתות נוירונים. אז בשלב מסוים חוקרים הבינו שהם יכולים להשתמש במעבדים הגרפיים של אנבידיה כדי לאמן מודלים הרבה יותר מהר והרבה יותר מתוחכמים מאשר כשעושים את זה עם מעבדים לשימוש כללי, CPU. מסיבות דומות מסתבר שמעבדים הגרפיים האלה גם מאוד טובים לעשות enumeration על פונקציות האש, מה שהופך אותם מאוד שימושיים לכרייה של מטבעות קריפטוגרפיים שמתבססים על proof of work, אבל נשמור את זה לפעם אחרת. אני מצטער על ההסבר הסופר פשטני פה, אני גם אתעלם מכל הנושא של inference ועוד כמה דברים, אתם יודעים שבדרך כלל אני כן אוהב להסביר פה דברים בצורה יותר רצינית, אבל זה לא נועד להיות פרק טכני על AI, אז אני אשאיר את ההסברים בחוץ הפעם. בכל מקרה, וואנג זיהה שיש חוקרים שמשתמשים ב-GPU שלו כדי לאמן מודלים של machine learning, כמו שקראו לזה אז לפני ש-AI הפך להיות הבאז-וורד הסקסי שהוא היום. זה סיפור הצלחה די מדהים של חשיבת חופמה רחוקה, כי כשג'נסן התחיל לבנות מעבדים גרפיים למשחקי מחשב, שוק הבינה המלאכותית זה לא משהו שהופיע באקסלים שלו כנראה, אבל הוא אומר שהוא אוהב לעבוד על zero billion dollar markets, שווקים שהם בשווי של אפס מיליארדים שעדיין לא קיימים. ואפשר להגיד שזה הלך לו בצורה מדהימה פה. עם השנים החוקרים המובילים ב-machine learning חברו לחברות הטק הגדולות, בעיקר מייקרוסופט וגוגל, בהמשך גם פייסבוק. הסיבה הייתה שלאנשים האלה ידעו איך לאמן מודלים של deep learning ולביג טק היה את הכסף לקנות מעבדים גרפיים בשבילם, וגם היה שם כמויות אדירות של דאטה ויוזרים שיאפשרו לבנות שימושים מעניינים לאלגוריתמים האלה. ב-2017 קבוצת חוקרים בגוגל פרסמו מאמר תחת הכותרת Attention is All You Need, הם הסבירו שם איך הם השתמשו בטכניקה שנקראת transformer כדי לאמן מודלים בצורה הרבה יותר אפקטיבית מכל מה שהיה לפני זה, אבל בהתחלה זה לא משך יותר מדי תשומת לב או attention אם תרצו מחוץ לתעשייה, עד שבשנת 2022 התחילו לצאת הכלים של דאלי ומידג'רני ליצירת תמונות באמצעות פרומפטים, ובנובמבר 2022 גם הושק ChatGPT. ושוב, סליחה שאני מדלג על ההסבר של איך הדברים האלה גם עובדים, אבל ChatGPT כבר הביא את גל ה-generative AI לקדמת הבמה. וזה שלח את כל החברות למהר לייצר מודלים מתקדמים משלהן, מה שאמר שכל אחת מהן חייבת להצטייד בכמה שיותר מעבדים גרפיים של אנבידיה. ועכשיו, ה-GPU זה מה שחסר, יש עודף ביקוש, אז קל מאוד לאנבידיה לדעת מה יהיו ההכנסות שלה ברבעון הבא, זה פשוט המספר המקסימלי של GPU שהיא יכולה לייצר כפול המחיר ל-GPU. כל חברות הטק הגדולות מנסות להשיג ממנה הקצאה, וכל פעם שמשלוח חדש של מעבדים גרפיים מגיע לאיזה שהוא דאטה סנטר, אומרים שהיא כבר allocated לכמה חודשים קדימה עוד לפני שהמעבדים האלה בכלל נכנסו לבניין. ותכף אנחנו נדבר גם על כמה הבדלים בין סיסקו מ-98 לאנבידיה ב-2024, אבל את הדמיון כבר אפשר לראות. יש פה טכנולוגיה שמבטיחה להיות הדבר הענק הבא, האינטרנט ב-98, AI ב-2024, יש תעשייה שלמה שמתחרה במי יוציא יותר כסף כדי לבנות את התשתיות של המהפכה הזאת, תעשיית הטלקום וספקיות האינטרנט ב-90s לעומת חברות ה-cloud והביג טק ב-2024, ויש חברה אחת מובילה שמספקת את החומרה לכל הפרנזי הזה והביקוש הוא הרבה מעבר למה שהיא מסוגלת לייצר. Jensen Huang 19:12 Let me give you an example of time being really valuable. Why this idea of standing up a data center instantaneously is so valuable. And getting this thing called time-to-train is so valuable. The reason for that is because the next company who reaches the next major plateau gets to announce a groundbreaking AI. And the second one after that gets to announce something that's, you know, 0.3% better. And so the question is, do you want to be repeatedly the company delivering groundbreaking AI or the company, you know, delivering 0.3% better? And that's the reason why this race as in all technology races, the race is so important. And so you're seeing this race across multiple companies because this is so vital to have technology leadership for companies to express the leadership and want to build on your platform and know that the platform they're building on is going to get better and better. And so leadership matters a great deal. Time-to-train matters a great deal. The difference between time-to-train that is, you know, three months earlier just to get it done in order to get time-to-train on a three-month project, you know, getting started three months earlier is everything. And so it's the reason why we're standing up Hopper systems like mad right now because the next plateau is just around the corner. Amit 20:29 זה די מטורף כשחושבים על זה, הוא ממש נוגע פה בסיבה שבגללה בועות נוצרות, אפילו שכל האנשים שמעורבים בסיפור הם כן חכמים ואנליטיים, וזה כי כל חברה רוצה להיזכר בתור הראשונה שאימנה את הקפיצת מדרגה הבאה בביצועים. אז היא גם מוכנה לשלם מחירים שלא יצדיקו אולי את הערך הכלכלי שהמודל הזה ייצר רק כדי להיות הראשונה. זה קצת מתחבר לקטעים שהשמענו בפרקים קודמים של מנכ"ל גוגל סונדאר פיצ'אי ושל מארק צוקרברג מנכ"ל מטה על זה שגם אם יהיה over-building של AI, זה לא נורא כי הסיכון האמיתי הוא לא להשקיע מספיק. דאג אולפין שכותב בלוג נהדר בשם Fabricated Knowledge השווה את זה למאמר ידוע בתורת המשחקים שנקרא מכרז על שטר של דולר. זה התפרסם ב-71 על ידי הכלכלן מרטין שוביק. המשחק עצמו מאוד פשוט, יש כמה משתתפים שמתחרים במכירה פומבית על שטר של דולר אחד, כל אחד יכול להגיש הצעות, ובסוף המשתתף שמציע הכי הרבה זוכה לרכוש את השטר. אבל יש catch, המשתתף שהגיש את ההצעה השנייה הכי גבוהה גם צריך לשלם את הסכום שהוא הציע והוא לא מקבל את השטר. וזה מביא לתוצאה מאוד מעניינת, אתם יכולים לשחק את זה במסיבות ולנסות בעצמכם, המכירה הפומבית לרוב מסתיימת כשהשטר נמכר תמורת מחיר שהוא יותר מדולר. המאמר מסביר שנגיד שהמכירה מתחילה, א' מציע 5 סנט, ב' מעלה את זה ל-10 סנט ועכשיו א' יכול להעלות ל-15 סנט, הוא עדיין ירוויח 85 סנט, או לא לעשות כלום ולהפסיד בוודאות 5 סנט, אז ברור שמבחינתו זה הגיוני להציע עכשיו 15 סנט. וככה ההצעות הולכות ועולות, החלק המעניין מגיע כשמישהו מציע דולר. נגיד שמשתתף ב' הציע את זה, ומשתתף א' קודם הציע 95 סנט, אז במקום לעצור ולהפסיד בוודאות 95 סנט, משתתף א' אולי יבחר להציע דולר 05, כי אם המכרז ייעצר פה, א' יפסיד 5 סנט במקום 95 סנט, וב' יפסיד דולר. מהנקודה הזאת והלאה, היחיד שהולך להרוויח במשחק הזה הוא מי שמנהל את המכירה הפומבית. וזה פרדוקס מעניין בגלל אפקט העלות השקועה, sunk cost. אז בכל שלב במשחק ההחלטה הרציונלית של כל שחקן היא להגיש הצעה יותר גבוהה ולוא רק כדי לנסות לצמצם את ההפסדים שלו. האנלוגיה כאן היא שאנבידיה היא כמו מנהל המכירה הפומבית, בגלל המירוץ הזה להיות הראשונים שיפתחו את המודל הפורץ דרך הבא, היא יכולה למכור מעבדים גרפיים, שזה האנלוגיה לשטר של דולר בדוגמה הזאת, הרבה מעל לערך הכלכלי שהם אולי באמת מייצרים. והמשתתפים במכרז הם כמובן חברות הביג טק. אז איך חלק ממה שמוביל לסקפטיות לגבי AI, זה הטכנולוגיה נראית מדהימה אבל קשה לראות איך גורמים למספרים מאחוריה לעבוד. יש נייר של גולדמן סאקס שהסביר בדיוק את זה. AI יכול להפוך תהליכים כמו כתיבת קוד להרבה יותר יעילים. העניין הוא שהעלות הופכת להיות הרבה יותר גבוהה כשמשווים את זה לעבודה ידנית אנושית. במשימה כמו לעדכן מודלים פיננסיים, גולדמן סאקס מצאו שבינה מלאכותית יכולה לעדכן נתונים היסטוריים הרבה יותר מהר מאשר אנליסט שעושה את זה באופן ידני, אבל העלות תהיה גבוהה פי 6. ויש גם מאמר של דיוויד קאהן מסקויה שהפך לדי ויראלי תחת הכותרת שאלת 100 מיליארד הדולר של AI. הוא הראה שם שכדי להצדיק את כל השקעות העתק במעבדים גרפיים ואימון של מודלי שפה גדולים, צריך שה-AI ייצר 100 מיליארד דולר נוספים של הכנסות. אבל קשה לראות מאיפה זה יגיע. ומאז שהוא פרסם את זה ההשקעות ב-AI רק האיצו, מה שגם לא לפרסם מאז את שאלת 200 מיליארד הדולר של AI, ולאחרונה גם את שאלת 600 מיליארד הדולר של AI. וזה טוב שהסקפטיות הזאת עולה, זה חלק טבעי ממהפכות טכנולוגיות, מה שקראנו לו כאן חשיבת חופמה מזרחי. השמענו בפרקים קודמים את סטיב באלמר מזלזל באייפון כשהוא רק יצא, 450 דולר וזה אפילו בלי מקלדת. או את לארי אליסון מאורקל מזלזל בקלאוד, יש הרבה דוגמאות כאלה. יש אנליסט שכיסה את גוגל כשהיא רק הונפקה ב-2004, והוא סיפר לא מזמן בפודקאסט שהוא חטף הרבה ביקורת כשהוא נתן המלצת קנייה על המניה שלה. אמרו לו שגוגל שורפים המון כסף על CAPEX, על השקעות הון בדברים כמו שרתים וציוד תקשורת ודאטה סנטרס, כאילו שהם לא יודעים שבועת הדוט-קום כבר התפוצצה ומשקיעים אז העדיפו את יאהו שהציגה שולי רווח הרבה יותר גבוהים. אבל כולנו יודעים מה קרה מאז, רק היה צריך קצת חשיבת חופמה מערבי. שוק החיפוש והפרסום באינטרנט צמח למאות מיליארדי דולרים בשנה, הרבה יותר ממה שמישהו היה יכול לדמיין ב-2004. יאהו נעלמה מהמפה וגוגל צמחה להיות אחד העסקים הכי רווחיים בהיסטוריה. השווי שלה היום בסביבות שני טריליון דולר הוא פי כמה מאות מיאהו שנמכרה לפני כמה שנים ב-5 מיליארד דולר ל-Verizon. וגם בתחילת שנות ה-80 שאלו למה שמישהו יצטרך מחשב אישי בבית שלו, זה סתם בשביל גיקים שמתלהבים מלשחק עם הדברים האלה. ויש את הדוגמה הכי מפורסמת לסקפטיות של פול קרוגמן, זוכה פרס נובל לכלכלה, שב-1997 זלזל באינטרנט, כשהוא טען למה שמישהו בכלל ירצה לדבר עם אנשים זרים. התחזית שלו הייתה שתוך כמה שנים נגלה שהאימפקט הכלכלי של האינטרנט הוא לא יותר משמעותי מזה של מכונות הפקס. אבל כמו שהסברנו בפרק הראשון בפודקאסט הזה, זה שחופמי חופמה מזרחי לפעמים מפספסים בגדול משהו כמו האינטרנט או האייפון, לא אומר שפשוט אפשר לבטל אותם. הרבה פעמים הם כן צודקים. מכוניות ללא נהג למשל זה תחום שמשך השקעות עתק כבר בערך 15 שנה, ובינתיים זה לא מראה סימנים של להצדיק אותם. שלא לדבר על דברים כמו ביטקוין וקריפטו באופן כללי, או עשרות מיליארדי הדולרים שמארק צוקרברג השקיע במטאוורס. אז לא הייתי ממהר לבטל את האזהרות האלה של גולדמן סאקס וסקויה. צריך לזכור שמצד אחד מודלים באקסל מייצרים מין תחושת ודאות מזויפת, יכול להיות שההחזר יגיע בענק בדרכים שמי שבנה את המודל בכלל לא חשב עליהם, אבל זה גם לא אומר שצריך להתעלם מהמודלים לגמרי כי הם עוזרים להבין את הנקודה שבה אנחנו נמצאים, את מה שקורה בדינמיקה הזאת. יש פה השקעה שלא מתבססת על צפי של החזרים בטווח הקצר. מבחינת חברות הביג טק, הם בסדר גם עם זה שלא יהיה ROI אף פעם. שמענו קטעים של צוקרברג ופיצ'אי אומרים בדיוק את זה בפרקים הקודמים. ויש משקיע בשם גווין בייקר שהתארח בפודקאסט בשבוע שעבר והוא ציטט שם את לארי פייג' אומר שהוא מעדיף לפשוט רגל מאשר להפסיד במירוץ הזה. אז הביג טק יעשו את ההשקעות האלה ויהי מה. ההחזר מבחינתם פשוט יהיה לכל הפחות נטרול סיכונים, לשמור על הדומיננטיות של העסקים הסופר רווחיים שלהם. ואם הם שרפו כמה מאות מיליארדים על מעבדים גרפיים בדרך, זה בסדר מבחינתם. כל ההשקעות האדירות האלה זה עדיין מגיע רק אולי ל-10 אחוז משווי השוק הכולל שלהם. וזה לא שהם הולכים לשרוף את הכסף הזה לגמרי, הם יעשו דברים לעשות עם ה-GPU האלה, פשוט התשואה על ההשקעה אולי תהיה נמוכה בסוף, זה התרחיש הכי גרוע מבחינתם. אבל אם זה יקרה, זה עלול להיות חדשות רעות לאנבידיה. המניה שלה, גם אחרי זינוק מטורף בשנתיים האחרונות, עדיין לא נסחרת במכפיל כזה גבוה, בערך 40 פעמים הרווח הצפוי בשנה הבאה, קצת פחות מזה. זה לא כזה נמוך, אבל אם חושבים על זה שהרווח שלה צמח השנה ביותר מ-100 אחוז, אז עוד שנתיים כאלה וזה הופך ל-value stock. השאלה היא האם יהיו עוד שנתיים של צמיחה כזאת. אולי, אנחנו עדיין בימים המוקדמים של AI. מצד שני, הרווח הזה מתבסס על פרנזי בהשקעה ב-AI, על זה שאנבידיה זוכה להיות בעמדה שמנהלת מכרז על שטר של דולר בין חברות שמוכנות לשלם הרבה יותר מדולר. ואם לא נמצא בשנים הקרובות דרך אפקטיבית להשתמש בבינה מלאכותית, או במילים אחרות, נגיע לשלב האינטגרציה כמו שקרלוטה פרז מכנה אותה, אז הנכונות להשתתף במכרז עלולה להיחלש בשלב מסוים והרווחים של אנבידיה עלולים לדעוך יחד איתו. ואם כבר הביקוש למעבדים גרפיים לא ייחלש, למה זה חייב להיות רק הצ'יפ של אנבידיה? המודל של קריסטנסן שהזכרנו בפרק 17 הראה ששוב ושוב בטכנולוגיה, היצרנית המובילה של טכנולוגיה חדשה בגישה אינטגרטיבית, מה שאומר שהיא מייצרת את הכל בעצמה מכף רגל ועד ראש, התקדמה מהר יותר בהתחלה ונהנתה ממעמד של מעין מונופול כמו שלאנבידיה יש היום, עד שהפתרונות המתחרים שהתפתחו בגישה פתוחה ומודולרית נהיו טובים מספיק. ואז התחילו להיכנס לתמונה שיקולים של עלויות ומחירים. ככה יצרניות כמו קומפאק עשו דיסרפשן ל-IBM בתחום המחשבים האישיים. אז יש פה את המוצר הכי מבוקש עלי אדמות שהחברות הכי גדולות בעולם עומדות בתור ומתחננות לשלם תמורתו מאות מיליארדי דולרים, ופשוט חברה אחת תייצר אותו בלי שאף אחד יראה את זה ויצטרף למירוץ? זה לא איך שקפיטליזם עובד. אז בוודאי שיש יצרניות, המובילה שבהן היא AMD וגם אינטל מנסה במובן מסוים שמציעות אלטרנטיבה לאנבידיה. ולחברות הביג טק בעצמן יש גם אינטרס להפחית את התלות שלהן באנבידיה, אז גם הן מנסות לפתח שבבים משל עצמן. מי שהכי מתקדמת כאן היא גוגל, שטוענת שלשבב ה-tensor processing unit שלה, ה-TPU, יש ביצועים שמתקרבים לאלו של אנבידיה. העניין הוא שמה שאנבידיה עושה זה כבר הרבה מעבר לייצר צ'יפים בודדים, היא מספקת מערכת שלמה לאימון ולשימוש במודלים של AI. זה יכול להתרחב לכמה שרתים ואפילו להגיע לדאטה סנטרים שלמים. בשיחת המשקיעים של חודש מאי אנבידיה ציינו קלאסטר של 100 אלף מעבדים גרפיים, זה כנראה הקלאסטר הכי גדול בעולם, ואפשר לגשת לזה עם אותו ממשק, אותו API כאילו שזה צ'יפ בודד. זה לא משהו שפשוט לבנות אותו. בדיעבד מלאנוקס הישראלית שאנבידיה רכשה ב-2019 מסתמנת כאחת הרכישות הכי מבריקות אי פעם. טכנולוגיית ה-networking שלה זה מה שמאפשר לחבר ביחד כמות עצומה של מעבדים בצורה אפקטיבית ביחד. השנה אנבידיה דיווחה לראשונה בנפרד את ההכנסות שהיא עושה מ-networking וזה צמח כמעט פי 10 מאז הרכישה של מלאנוקס. הסגמנט הזה הכניס רק בשני הרבעונים האחרונים סכום שבערך שווה ל-7 מיליארד דולר שאנבידיה שילמה על החברה. ויש עוד הרבה דברים שאנבידיה עושה כדי לבסס את ה-moat שלה ולזוז מהר קדימה עם האינטגרציה שלה בין השכבות השונות במערכת ה-AI שהיא בונה. אחד מהם לצד המעבדים הגרפיים ורכיבי התקשורת זה חבילת התוכנה CUDA. זו חבילת תוכנה ב-open source שמכילה מימושים להרבה אלגוריתמים ופעולות נפוצות שעושים באימון ושימוש ב-AI, ואנבידיה נותנת את זה בחינם. הקטץ' הוא שזה עובד הכי טוב מעל הצ'יפים שלה. ויש כבר ספריות שנבנו מעל התוכנה הזאת כמו חבילת פייתורץ' הפופולרית שפייסבוק שחררה. כדי לזוז מהר הרבה חברות גם כבר שילבו את CUDA בתוך הקוד שלהן. אז אלה כמה חסמים שעומדים בפני מתחרים חדשים. זה לא רק לייצר צ'יפ שיהיה טוב כמו ה-H100 של אנבידיה או משפחת הבלקוול שאמורה להחליף אותו, אלא גם לבנות רכיבי רשת שיאפשרו לחבר עשרות אלפים כאלה ביחד בצורה אפקטיבית ביחד ושכל זה גם איכשהו יעבוד טוב עם הממשקים של CUDA. ובזמן שחברות כמו AMD מנסות להדביק את הפערים האלה, אנבידיה מצידה ממשיכה לזוז מהר קדימה על הקומת ה-sustaining innovation בעצמה. ג'נסן וואנג המנכ"ל של אנבידיה הוא מבין טוב את היומיים האלה והוא מנסה לעלות למעלה בסטייק כדי להגן על הדומיננטיות של אנבידיה. אז הם כבר מאמנים מודלים בעצמם ומציעים את מה שהם קוראים NIM, מעין סוכני AI out of the box. זאת אסטרטגיה מאוד חכמה לוונדור אינטגרטיבי, פשוט קחו את זה ואתם יכולים להתחיל לעבוד וכמובן שמאחורי הקלעים הכל משתמש ב-GPU של אנבידיה אז תצטרכו לקנות גם את זה. ויש עוד פלח שוק צומח של אנבידיה - ממשלות. AI נתפס בתור טכנולוגיה עם השלכות ברמה לאומית, קצת כמו יכולות גרעיניות. ויש מדינות שמ ממש בונות sovereign AI, ענן AI ממשלתי, וכמובן שממי הן יקנו GPU בשביל זה? מאנבידיה. אז חוץ מל-חברות הטק הגדולות, אנבידיה מוכרת גם לממשלות. השאלה מסקרנת היא מה יקרה קודם? אנבידיה תצליח לבסס את הדומיננטיות שלה במעבדים הגרפיים שלה ולהתחיל למכור גם שירותים מעל זה שילכו ויחזקו את ה-moat בדומה לאפל? או שמתחרים יצליחו להציע אלטרנטיבה שתהיה good enough כדי לקחת נתח שוק מאנבידיה? או שבכלל, כמו שאמרנו קודם, שלב האינטגרציה של ה-generative AI יתעכב ואז הביקוש למעבדים גרפיים ייחלש? ואם כבר הזכרתי את שלב האינטגרציה, זו נקודה טובה לעצור ולחבר את כל מה שקורה עכשיו ב-AI לפרק הקודם, למודל של קרלוטה פרז על מהפכות טכנולוגיות. אני אסתייג שמאוד קשה לעשות את זה ב-real time, מאוד קשה אפילו לעשות את זה במבט לאחור, אבל זה יותר קל להסתכל אחרי כמה עשורים ולנסות לחפש איך הכל מתיישב עם המודל. הרבה יותר קשה לעשות את זה בזמן אמת, אבל בכל זאת אני אנסה להציע דרך אפשרית להסתכל על זה. יכול מאוד להיות שמהפכת ה-IT והתקשורת והאינטרנט כבר הגיעו לשלב הרביעי והאחרון במודל, לשלב הבגרות. זה מה שקרלוטה פרז כתבה שב-2002 שקורה בשלב הבגרות ותגידו לי שזה לא מתאר טוב את שוק ה-SaaS היום. "זהו זמן הדמדומים של עידן הזהב, למרות שהוא עדיין מאיר בפאר מזויף. זוהי ההגעה לשלב הבגרות של הפרדיגמה ולרוויה של השווקים. למערכות הטכנולוגיה האחרונות ולמוצרים האחרונים שלהן יש מחזורי חיים קצרים. בגלל שכל הניסיון שנצבר מוביל לעקומת למידה ורווחה מהירה, בהדרגה הפרדיגמה נמתחת עד הקצה ואנחנו מגלים את המגבלות של הפרדיגמה. כן, כל סימני השגשוג וההצלחה עדיין שם. אלו שקצרו את היתרונות המלאים של עידן הזהב ממשיכים להאמין ביתרונות של המערכת ולטעון שצפויה עוד התקדמות נצחית ובלתי ניתנת לעצירה. במהין שאננות עיוורת שאפשר לכנות בשם תסמונת ה-Great Society". פה זאת העקיצה של פרז על חזון ה-Great Society של לינדון ג'ונסון הנשיא האמריקאי בשנות ה-60 שהיו תקופת הבגרות של עידן הרכב והייצור ההמוני. הוא כנראה נסחף בגלי האופוריה של הצמיחה הפנומנלית שהייתה באמריקה לפני זה אחרי מלחמת העולם השנייה בעידן הזהב של הרכב והייצור ההמוני, ואז בשנות ה-60 הוא הכריז על התוכנית של ה-Great Society שהקצתה סכומי עתק למטרות דמיוניות כמו חיסול העוני והמחלות שכמובן לא קרו וכל הכספים הממשלתיים האלה זה כנראה חלק ממה שיצר את האינפלציה של שנות ה-70 באמריקה. חזרה לכתיבה של פרז: "אבל ההבטחות הלא ממומשות נערמות, בעוד שרוב האנשים טיפחו ציפיות להתקדמות אישית וחברתית. התוצאה היא קיטוב חברתי פוליטי הולך וגדל. זה הזמן שבו נשאלות שאלות קשות לגבי המערכת, האקלים הפוליטי דוחף עימותים אידיאולוגיים לקדמת הבמה, התסיסה החברתית מחריפה ולפעמים שמה סוף לרפורמות חברתיות. בינתיים בעולם העסקים הגדולים, השווקים רוויים והטכנולוגיות מתבגרות ולכן הרווחים מתחילים להרגיש את התקרה בפרודוקטיביות. כולם מחפשים דרכים לדחוף את הרווחים בכל זאת, מה שלרוב כולל קונסולידציה באמצעות רכישות ומיזוגים וגם ייצוא והעברת פעילויות לשווקים בינלאומיים ופחות רוויים. ההצלחה היחסית שלהן גורמת לחברות לצבור אפילו יותר כסף בלי אפיקי השקעה מבטיחים". זה הציטוט של פרז וזה נשמע כמו תיאור טוב של מה שקורה עכשיו, לא? שוב ושוב נשברים השיאים של כמה מהר מוצרי SaaS יכולים לפרוץ ולצמוח כמו טיקטוק שהגיעו למיליארד יוזרים תוך שלוש שנים או תחשבו על וויז שהגיעו בערך תוך שנה ל-100 מיליון דולר של ARR או חברות D2C שממצות את השוק שלהן תוך שנתיים-שלוש. ובינתיים חברות הביג טק מבלות יותר ויותר מהזמן שלהן בלהיאבק ברגולטורים כדי לשמר את העסקים הבוגרים והסופר רווחיים שלהן בזמן שהן אוגרות עשרות מיליארדי דולרים על המאזנים שלהן בלי מקום ברור להשקיע אותם. או לפחות לא היה להן מאיפה להשקיע את כל הכסף הזה עד שהגיע ה-generative AI. שלב הבגרות והדעיכה של הצמיחה שנוצרה בזכות המהפכה הטכנולוגית הקודמת תמיד מלווה בדחף חזק יותר למצוא את הזרעים של המהפכה הטכנולוגית הבאה. פרז מסבירה שהחיפוש הנואש אחרי פתרונות טכנולוגיים חדשים מסיר כל מיני הנחות ומחסומים שבאופן לא רשמי לא איפשרו לקחת ברצינות טכנולוגיות חדשות שהיו מחוץ לפרדיגמה שעכשיו כבר מגיעה למיצוי. ואז עכשיו הקרקע כן מוכנה לסיים את שלב הצמיחה שלה ולעבור למהפכה הטכנולוגית הבאה. אז עם ההסתייגות שקשה לחזות את הדברים האלה בזמן אמת, תרחיש מאוד אפשרי הוא שהשלב שאנחנו נמצאים בו בסייקל זה ההגעה לבגרות של ה-SaaS והקלאוד והמובייל. ה-venture capitalist סם לסין קרא למה שהיה ב-2021 מפעל ל-SaaS סטארט-אפים שמוציא יוניקורנים מהונדסים מפס הייצור שלו. ועכשיו שיעורי הצמיחה הם כבר לא מה שהם היו, כל הפלייבוקים כבר ידועים, אין עוד המון מקום לחדש, רואים הרבה מגמות של קונסולידציה והעלאות מחירים והתייעלות. ובמקביל לבגרות של ה-SaaS יש את שלב ההתפרצות, ה-eruption, של מהפכת ה-AI. האמת שכתבתי שרשור בטוויטר שניסה לטעון בדיוק את זה לפני כמה שנים, אבל לא היו לי אז כמעט עוקבים ואף אחד כנראה לא באמת קרא את זה. הביג באנג של מהפכת ה-AI החדשה זה אולי המצאת הטרנספורמר, attention is all you need, או אולי אחת מהפריצות דרך המוקדמות יותר שהיו ברשתות נוירוניות ו-deep learning, היו כמה כאלה ב-20 שנה האחרונות מאז שהבנו עד כמה GPUs יכולים להיות אפקטיביים שם. וזה אומר ששלב הפרנזי אמור להגיע. אולי הפרנזי כבר התחיל עם ההשקה של ChatGPT והעלייה המטאורית בוואלואציה של OpenAI. או שאולי הוא אפילו לא התחיל, אפילו לא ראינו הנפקות עדיין. ההנפקה ב-95 הסופר מוצלחת של נטסקייפ גרמה לכולם להבין שאפשר להתעשר מלהנפיק חברה אפילו אם אין לה רווחים, וזה דחף בנקאי השקעות שאפתנים להציף את הסיליקון ואלי בחיפוש אחרי עוד חברות אינטרנט שהן יוכלו להנפיק ולגזור מהן קופונים שמנים. וזה גם דחף קרנות הון סיכון שעד אז היו סקפטיות לגבי מודלים עסקיים באינטרנט לרדוף אחרי עוד ועוד סטארט-אפים של דוט-קום. אז אפשר לדמיין מה יקרה אם תגיע הנפקה של חברה כמו OpenAI והמניה שלה תגיע לוואלואציה גבוהה. זה ישלח סיגנל של ביקוש משוק המניות הציבורי לשוק הפרטי של חברות הצמיחה, זה יתחיל לעדכן כלפי מעלה את המכפילים שקרנות הון סיכון מוכנות לשלם. דיברנו על התהליך הזה בפרק 16 בהקשר של וויז. ואם זה יימשך מספיק זמן זה יכול להתפתח למשהו שייראה כמו בועת הדוט-קום. והשערה של דאג אולפין שהזכרתי קודם את הבלוג שלו זה שאולי במקביל תתפתח גם בועה של Neo-clouds, ספקיות קלאוד שמתמקדות בלהשכיר GPUs. המועמדת המובילה שם היא חברה בשם CoreWeave שלאנבידיה יש שם גם השקעה וגם שיתופי פעולה איתה. כי אולי רוב ההכנסות של אנבידיה מגיעות מ-5-6 חברות הטק הגדולות, אבל כדי לא להשאיר את כל כוח ההפצה בידיים שלהן, אנבידיה מקצה גם ל-CoreWeave חלק מה-GPUs שהיא מוכרת. כרגע אז השוק למעבדים גרפיים של אנבידיה זה בעצם מעין מכרז פומבי סגור עם חמישה משתתפים, אבל יש עוד הרבה כסף שמחכה מחוץ למגרש. אז מה יקרה אם CoreWeave תנפיק ותיסחר במכפיל מאוד גבוה על ההכנסות או ה-EBITDA שלה? זה יכול לדחוף גל ענק של השקעות בחברות Neo-clouds אחרות, חברות תשתית כאלה, שרק יאיץ עוד יותר את הביקוש למעבדים גרפיים שהחברות האלה יצטרכו לקנות, כמו שקרה עם ציוד תקשורת בסוף שנות ה-90. מישהו כבר נתן לתסריט הזה את הכינוי Dark GPUs בתור רפרנס ל-Dark Fiber שחברות הטלקום השאירו אחרי שהן פשטו רגל בשנת 2000. אז אני לא אומר שזה בוודאות יקרה ובטח שאין פה הצעה ללכת ולעשות השקעות על סמך תסריט שאני אפילו לא יודע להעריך מה ההסתברות שלו. אבל הוא אפשרי. עד כמה שאתם חושבים שסצנת ה-AI היא חמה עכשיו, באמת יכול להיות שעדיין לא ראינו כלום. לפעמים בטוויטר אנשים מבקשים ממני תחזיות, אם לקנות את המניה של אנבידיה או שהיא הולכת לקרוס, האם גוגל הולכת לעבור דיסרפשן, מה עם אינטל? ואני מבין את האנשים האלה, גם אני הייתי רוצה לדעת את העתיד כדי שאני אדע איזה מניות לקנות ולהתעשר, מי לא היה רוצה משהו כזה? אבל הייתי מאוד נזהר מאנשים באינטרנט שמספקים לכם תחזיות כאלה. מורגן האוזל כתב פעם שכדאי לבלות פחות זמן בלקרוא תחזיות כלכליות ועסקיות ויותר זמן בלקרוא את ההיסטוריה. אז מה שהצגתי קודם זה רק תרחיש אחד אם רוצים לבנות אנלוגיה לבועת הדוט-קום. הבעיה היא שיותר מדי פעמים אנשים מנסים למתוח קווי דמיון לבועת הדוט-קום. היא הייתה מקרה מאוד מאוד קיצוני. וכמו שהדור שחווה את ה-Great Depression בתור ילדים אחר כך היה בטוח שכל האטה בכלכלה אומרת שהשפל הגדול הולך לחזור, מי שגדל על סיפורי הדוט-קום בטוח שקריסה גדולה עומדת להגיע כל הזמן. כל פעם שיש איזה הייפ של 50 אנשים שהולכים לבר לראות דו"ח רבעוני. בתחילת שנות ה-80 לעומת זאת הייתה מיני בועה סביב וידאו גיימס, שקרסה כשתור הזהב של משחקי ארקייד הסתיים והמחשב האישי התחיל לתפוס תאוצה. וההכנסות מקונסולות משחקים הגיעו לשיא של 3.2 מיליארד דולר ב-1983 וירדו בכמעט 97 אחוז תוך שנתיים לסביבות 100 מיליון דולר ב-85. אז זאת לא הייתה קריסה נעימה בכלל להרבה חברות משחקים שנסגרו, למשקיעים שלהן ואפילו לחברות משחקים גדולות כמו אטארי. אבל זה לא היה שום דבר שקרוב בכלל לחורף הגרעיני שקרה בסיליקון ואלי בתחילת שנות ה-2000. אז אם נמתח קווי דמיון לבועת הווידאו גיימס במקום לסיסקו ולנטסקייפ, נגיע לתחזיות הרבה פחות פסימיות. לנסות לבחור נקודה אחת בהיסטוריה ואז להשוות את מה שקורה עכשיו למה שהיה שם ולפי זה להסיק בדיוק מה הולך לקרות, זה דבר שמאוד מסוכן לעשות. והנה עוד דוגמה שתמחיש את זה. ב-2014 כשאני עברתי לסיליקון ואלי, היו המון דיבורים על בועה. פתחנו את הפרק הראשון של הפודקאסט הזה עם הביקורת של דמודראן על ואלואציה שאובר קיבלו ביוני 2014. זה היה חלק מ-vibe כללי בעיתונות וברשתות של לפקפק בכל הכסף שזרם אז לסטארט-אפים של מובייל או תשתיות קלאוד ובזינוקים שהיו במניות של חברות כמו אפל וגוגל, ולהגיד שכל זה מעלה הרבה זיכרונות לדוט-קום ובגלל זה הולכת להגיע קריסה דומה. אבל לא הגיעה קריסה כזאת. לא הייתה בועה ב-2014. נכון שהרבה חברות מהתקופה לא הצליחו ובדיעבד אולי בכלל לא היו צריכות לקבל מימון, כמו WeWork או Blue Apron, דיברנו על זה בפרק 21 על הדיסרפשן של הכל, אבל בדיעבד כל חברות הביג טק היו דווקא undervalued ב-2014 כשהתחילו כתבות על סימני בועה בנאסד"ק. הרווחים שלהן צמחו מאז בקצב פנומנלי והמניות שלהן הציגו תשואות מאוד מאוד גבוהות, וחברות SaaS מהדור ההוא כמו אובר או Airbnb בנו בסופו של דבר עסקים עצומים ורווחיים. מה שניסיתי לעשות עם שני הפרקים האחרונים זה לתת פרספקטיבה יותר רחבה ממה שרואים בהרבה כותרות בעיתונים שלפעמים מנפחים איזה אירוע נקודתי. המודל של קרלוטה פרז הוא מאוד שימושי בעיניי כדי להבין שכמו עם כל טכנולוגיה משמעותית חדשה, יהיה איזה שהוא פרנזי, הרבה יותר כסף יזרום ל-AI ממה שמודלים באקסל יוכלו להראות שהגיוני. וכבר הסברנו למה זה קורה, זה לא כי אנשים הם טיפשים, זה בגלל שהתמריצים דוחפים אותם להתנהג ככה. יהיו חברות שייראו כמו המרוויחות הגדולות אבל בסופו של דבר ייעלמו ורק יגרמו לאנשים להפסיד הרבה כסף. מתישהו תגיע איזה שהיא קריסה ואיזה שהוא משבר. ומה שאני ולא כנראה אף אחד לא באמת יודע להגיד זה כמה זמן הדברים האלה יקחו, עד כמה רחוק יגיע הפרנזי, כמה חמורה תהיה הנפילה, כמה זמן ייקח עד שתגיע נקודת מפנה והדברים באמת יתחילו להתחבר, מתי תגיע האינטגרציה ונמצא דרך אפקטיבית להשתמש בכל מה שאנחנו בונים בינתיים סביב ל-generative AI. יש הרבה ניחושים של איך זה ייראה אבל זה באמת משהו שקשה לדמיין היום, כמו שהיה קשה לחזות ב-1998 בדיוק איך AWS יעבוד או Instagram Stories. בדוט-קום הפרנזי הלך מאוד רחוק ובגלל זה גם הקריסה הייתה באמת מאוד חמורה, היא נמשכה כמה שנים והסיליקון ואלי די קפא בתקופה הזאת. אבל מצד שני, הבועה הובילה גם לזה שנטסקייפ פיתחו את ה-SSL, eBay פיתחו מערכות רייטינג, אמזון גרמה לאנשים להרגיש בנוח עם כרטיסי אשראי באינטרנט והיא גם המציאה את הרעיון של חנות מותאמת אישית לפי המאפיינים של היוזר. בפרק הקודם דיברנו גם על Webvan שבנתה אוטומציה למחסנים של אי-קומרס. אז בועות הן במובנים מסוימים גם דבר טוב, פשוט לא תמיד בשביל היזמים שבונים הרבה דברים בלי תמיד להרוויח מהם, או בשביל מי שהשקיע בהם. אבל בהרבה מאוד מקרים זה לא מגיע לקריסה קיצונית כמו עם בועת הדוט-קום. וזאת הסיבה שפתחתי את הפרק הקודם בזה שחשוב להכיר את ההיסטוריה לא כי היא חוזרת על עצמה במדויק, זה מאוד בעייתי לצפות לזה, אבל היא עוזרת להבין איזה דברים ובאיזו עוצמה אולי יכולים לקרות. כמו שמאנגר אמר, מי שלא מכיר את ההיסטוריה חווה את ההתרחשויות בעולם כמו ילד שמופתע מהרבה דברים שלא אמורים להיות מפתיעים. ולהתנהל ככה זה כמו להיות one-legged man in an ass-kicking contest. Amit 41:15 אז אני מקווה ששני הפרקים האחרונים עזרו לנו עם זה, כדי שלא נהיה במצב של איש עם רגל אחת בתחרות של בעיטות בתחת. ואם הנושאים האלה מעניינים אתכם, אני מזכיר שאני גם כותב בלוג בשם אופטיקאי מדופלם, ואני מנסה לעקוב שם אחרי התפתחויות בתחום הזה. אני באמת נזהר לא לנפח כל דבר קטן וחסר חשיבות שקורה, ולעומת זאת כן לשתף בדברים שקורים עם AI שיש להם פוטנציאל להיות באמת מעניינים. אז אם הפרק הזה עניין אתכם, אני באמת ממליץ לכם לבדוק גם את הבלוג אופטיקאי מדופלם, ואנחנו נמשיך בפרק הבא.
        ]]></content:encoded>
    </item>
    
    <item>
        <title>פרק 28: הנפילה של אינטל, ההצפנה של טלגרם, ההלוואות של קארל אייקן, ההשקעות שבאפט אוהב, ההשקעה שבאפט ויתר עליה</title>
        <link>https://mat-mo.github.io/podtext/episodes/vptyqst/prq-28-hnpylh-shl-yntl-hhtspnh-shl-tlgrm-hhlvvvt-shl-qrl-yyqn-hhshq-vt-shbpt-vhb-hhshq-h-shbpt-vytr-lyh.html</link>
        <guid>https://mat-mo.github.io/podtext/episodes/vptyqst/prq-28-hnpylh-shl-yntl-hhtspnh-shl-tlgrm-hhlvvvt-shl-qrl-yyqn-hhshq-vt-shbpt-vhb-hhshq-h-shbpt-vytr-lyh.html</guid>
        <pubDate>12 בספטמבר 2024</pubDate>
        <description>Transcript for פרק 28: הנפילה של אינטל, ההצפנה של טלגרם, ההלוואות של קארל אייקן, ההשקעות שבאפט אוהב, ההשקעה שבאפט ויתר עליה from אופטיקאסט</description>
        <content:encoded><![CDATA[
            
        ]]></content:encoded>
    </item>
    
    <item>
        <title>פרק 29: על חדשנות והזדקנות</title>
        <link>https://mat-mo.github.io/podtext/episodes/vptyqst/prq-29-l-khdshnvt-vhzdqnvt.html</link>
        <guid>https://mat-mo.github.io/podtext/episodes/vptyqst/prq-29-l-khdshnvt-vhzdqnvt.html</guid>
        <pubDate>17 בספטמבר 2024</pubDate>
        <description>Transcript for פרק 29: על חדשנות והזדקנות from אופטיקאסט</description>
        <content:encoded><![CDATA[
            מתן זינגר 00:00 היי, אני מתן זינגר וטוב שחזרתם לאופטיקאסט. הפרק הזה מתבסס על אירועי יום שישי שהתפרסמו בבלוג אופטיקאי מדופלם ב-13 בספטמבר 2024. הנושאים הם אפל בגיל העמידה, מחזור חיים של חברות, גירעון החדשנות של האיחוד האירופי, הקנס של גוגל ובאפט והמניה של קוקה קולה. שני דברים לפני שנתחיל. קודם כל, אני מזכיר שהכל פה למטרות לימודיות בלבד. שום דבר שאני אומר הוא לא המלצה לעשות פעולות בניירות ערך. אני לא יועץ השקעות ואני עשוי להחזיק פוזיציה בחברות שאני מדבר עליהן. ודבר שני, אני רוצה להגיד תודה לדורון גולדשמידט, עורך הסאונד של כל הפרקים בפודקאסט הזה. מצאתי אותו כשעוד לא הייתי לגמרי בטוח בכלל איך הקונספט של אופטיקאסט הולך לעבוד. ומעבר לזה שהוא מאוד מקצועי ומוכשר בכל מה שקשור לעריכת סאונד, הוא גם היה מאוד גמיש ופתוח וזרם עם כל מיני רעיונות שהיו לי וגם נתן לי פידבק לאורך הדרך ושאל אותי שאלות שעזרו לי לגבש יותר טוב את איך שאני רוצה להתקדם עם הפודקאסט הזה. אז המון תודה דורון. ואם אתם מחפשים עורך סאונד או באופן כללי מישהו שיוכל ללוות אתכם ולהפוך רעיון של פרויקט למציאות, אני ממליץ לעבוד איתו. אפשר למצוא אותו אם מחפשים דורון גולדשמידט או דורון סאונד בפייסבוק או גוגל או אינסטגרם ויש גם לינק בשואונוטס. ועכשיו קדימה לפרק 29. מתן זינגר 01:00 אפל בגיל העמידה. מתוך מאמר של בן תומפסון. כתבתי שאפל הגיעה לגיל העמידה ב-2018, כשהחברה הייתה בת 42 שנה. הטיעון שלי היה שאפל יותר ויותר ובצדק מתנהגת כמו אינקמבנט בשוק שכבר לא גדל. זה אומר שצמיחה עתידית של האייפון תגיע מ: 1. אייפונים יקרים יותר, 2. למכור יותר מכשירים למשתמשי אייפון קיימים כמו שעונים ואוזניות, ו-3. האצת ההכנסות שהיא גוזרת משירותי תוכנה למשתמשי אייפון. זה בדיוק מה שהחברה עשתה בשנים שלאחר מכן, אבל 2022 הביאה הפתעה. אפל במהלך האינפלציה הכי גבוהה מזה דור, ויתרה על העלאת מחירים של האייפון, מה שבמונחים ריאליים אמר שאייפון פרו במחיר של 999 דולר היה 116 דולר יותר זול ממה שהיה שנתיים קודם לכן. חשבתי שזה היה ביג דיל בזמנו. אז זה בן תומפסון שכתב אז שלוותר על העלאות מחירים זה לא מסתדר עם הנרטיב של חברת מוצר מתבגרת, מה שאפל תמיד נחשבה להיות. זה כן הגיוני עבור חברת שירותים, Services, Software, שמתמקדת ראשית כל בהגדלת בסיס ההתקנות שלה. עסק כזה הגיוני שיתמקד לא בהכנסות מלמכור מוצרים אלא במספר המשתמשים שיש לו ויכולים להשתמש בשירותים שלו ולכן זה הגיוני להוריד את מחיר המוצרים, את מחיר הטלפונים כדי להגדיל את כמות המשתמשים שצורכים Services. אני חושב שהמעבר הזה מחברת מוצר לחברת שירותים זה מה שהרבה אנשים לא הבינו לגבי אפל בסביבות 2018. מי שלי עזר להבין את זה בזמנו היה אמיל גולדפארב שגם התארח פה בפרק 22. הוא הציע לי אז להסתכל על אפל בתור חברה שעושה מוניטיזציה באמצעות שירותי תוכנה ועל מכירת אייפונים הוא הסתכל כמו על רכישת משתמשים, Customer Acquisition. מה שהיה מדהים לגבי אפל זה שמנקודת המבט הזאת היה לה עלויות Customer Acquisition שליליות כי היא גם הרוויחה מרג'ין נאה מהמכירה של האייפון עצמו. באירוע ההשקה שנערך בשבוע שעבר אפל הכריזה על מוצרים חדשים כולל אייפון 16 וכמו ב-2022 אפל משאירה את המחיר של גרסת הפרו החדשה על 999 דולר, מה שאומר שבמונחים ריאליים אייפון 16 פרו הוא 177 דולר יותר זול ממה שמכשיר אייפון פרו חדש היה ב-2020. זה משקף את השלב שהחברה נמצאת בו ולמאמר שהוא כתב אחר כך בן תומפסון נתן את הכותרת Boomer Apple, אפל הבומרית. מבחינת המפרט הטכני עצמו האייפון 16 פרו אכן לא מרגש לעומת אייפון 15 פרו. שבב ה-A18 Pro המיוצר בתהליך השלושה ננומטר החדש של TSMC, יש כפתור חדש לשליטה במצלמה והמסך קצת יותר גדול. אבל זה בערך הכל. בן תומפסון טוען שמה שהיה יותר אטרקטיבי זה האייפון 16 לא גרסת הפרו שעלה 799 דולר, הוא קרא לזה הדיל הכי טוב בהיסטוריה של האייפון. ומעבר ללסקור את המוצר עצמו יש פה השלכות על האסטרטגיה ועל גודל השוק של אפל בטווח הארוך. הנה הציטוט של בן תומפסון: דגמי אייפון שאינם פרו הם אלו שנשארים מוצעים למכירה במשך שנים. האייפון 14 רק עכשיו קיבל את הורדת המחיר הצפויה ל-599 דולר. שיקול אפשרי אחד של אפל בקשר למחיר הוא שהיא רוצה להוריד את האייפון 16 עם 8 ג'יגה של זיכרון במורד השרשרת מוקדם ככל האפשר. העלאת מחיר אם זה אומר להמשיך להציע אייפונים עם 6 ג'יגה של זיכרון שנה אחת נוספת עלול להיות רע עבור Apple Intelligence, שזמינה רק על אייפונים החל מ-8 ג'יגה של זיכרון. בן תומפסון מזכיר את Apple Intelligence בתור התקווה הגדולה בכל מה שקשור למכירת אייפונים חדשים. בעלי המניות של אפל מקווים שה-AI יוביל לגל שדרוגי אייפון מצד לקוחות שירצו ליהנות מהפיצ'רים האלה ובשביל זה הם ירכשו את הדגמים החדשים שמכילים מספיק זיכרון ואת המעבד שהוא מספיק חזק כדי להריץ Apple Intelligence. וזה גם מעיד על השלב השונה שאפל נמצאת בו. שינויי החומרה הגדולים קורים רק בחלק התחתון ויותר ויותר מהייחודיות והיתרונות התחרותיים נובעים מתוכנה. ברבעון האחרון הרווח שאפל עושה משירותי תוכנה לראשונה היה יותר גבוה מהרווחים שהיא עושה מלמכור מוצרי חומרה. הפוסט של בן תומפסון לא טוען שאפל גמורה או שום דבר כזה. החומרה שלה היא עדיין טובה מאוד ויש לה איכות של 'זה פשוט עובד' שמייחדת אותה לעומת אנדרואיד. והוא גם לא לועג לאפל על זה שהחומרה שלה נהיית טובה מספיק ושהמחיר שלה יורד עם הזמן. ביחס לטרנד הכללי ב-Consumer Electronics זה מרשים שאפל הצליחה להתנגד לכוח המשיכה באמצעות חדשנות במשך כל כך הרבה זמן. הנקודה היא רק שככל שמרכז הכובד נע להפיק רווחים מתוכנה ושירותים, המאפיינים הכלכליים של תוכנה דוחפים לזה שהגיוני להשיק יכולות על כל דגמי האייפון ולהשיק דגמי אייפון במחירים נמוכים יותר כדי להגדיל עד כמה שאפשר את בסיס המשתמשים ואיתו את גודל השוק הפוטנציאלי לעסקת התוכנה והשירותים של אפל. והנה קטע שלו מדבר על זה עם אנדרו שארפ בפודקאסט Sharp Tech. Ben Thompson 05:41 Just sort of an economic law in tech, which is software wants to run everywhere. That's how you gain leverage on your investment. And what that means is a flattening of the iPhone line. And again, maybe we'll look back in a year and the Pros are like foldable and they have like 47 gigabytes of RAM and they have a different processor and they just, this is a one-year hiccup where they needed to get everything to a baseline level. That might be the case. But you know, the iPhone's been out for 17 years now, like what more is there to do, right? And that's not, Apple's not making a mistake here. That's the key thing. Apple's not necessarily, again, maybe they're making a mistake as far as not buying their own large language model or building their own large language model. But in the case of the iPhone, I'm not trying to say they're making a mistake. It's just, this is what happens. Electronics and computers get cheaper over time. The fact that Apple only really got cheaper, again, in real terms, 13 to 14 years into the iPhone's lifecycle is pretty incredible. They were actually raising prices for years and years. And it's... Andrew Sharp 06:51 Well, and that's the frame for this entire conversation. I mean, I try not to think about inflation that much because I can't control any of it, and the more I read, the more I'll be upset. But I saw the iPhone numbers that you wrote about on Monday. I didn't realize quite how dramatic inflation has been over the past four years. Ben Thompson 07:12 It's real eye-opening, right? I mean, I think it should have come with a trigger warning, frankly. But they didn't raise prices, and haven't throughout that time. Yeah, I think it does speak to how insidious inflation is because like when you say Apple has reduced the price of an iPhone by $200, it's like, wow, where'd that come from? But that is exactly what's happened, right? Like that's what inflation is. Andrew Sharp 07:34 And it's a departure from the way they've handled this line throughout its run. Would you say that the emphasis on treating services and Apple Intelligence as a primary growth center is a strategic choice or is this just the limits of innovation making the choice for them? Because to me, watching the event, I mean, it just looks like the chief problem is that Apple's phones have gotten so good that there's no more room to optimize and compel people to continue buying new hardware and upgrading every year. So in some respects, they're just running into the limits of physics and it's understandable and inevitable that they would shift their focus to growing the services business. Ben Thompson 08:24 For sure, for sure. I mean, and that's the bit about the services business that I think everyone that's mad at Apple about the App Store and things along those lines needs to sort of grapple with, and I'd say particularly the sort of real Apple-focused sort of fans and commentators, is there's probably a lack of appreciation of the extent to which how critical and important this has been for Apple. And to Apple's sort of credit, you set aside all your sort of personal feelings on the matter, it's pretty remarkable that a hardware company with the best hardware product sort of of all time from a business perspective has really seamlessly transitioned to a world where it's pretty flat and yet they're still sort of valued as a company that is growing. And that is all because of services. מתן זינגר 09:20 והנה איך שבן תומפסון סיכם למה הוא בחר בכותרת בומר אפל או אפל בגיל העמידה. איזה שלב בחיים זה שבו אתם בונים על ההשקעות המוקדמות בחפיר שלכם ואין לכם ברירה אלא לשאוף להיות טובים מספיק בטרנדים החמים והחדשים שלא בדיוק מתאימים למודל שלכם. אולי זה הגיל שבו אתם דואגים מדברים כמו דופק לב לא סדיר, הפסקת נשימה במהלך השינה או אובדן שמיעה. אני לא מנסה לצחוק על הפיצ'רים הבריאותיים שמקבלים יותר ויותר תשומת לב באירועים של אפל האחרונים. אלו יישומים מדהימים של טכנולוגיה ולאפל יש את הזכות להשוויץ בהם. אכן היכולות אלו גורמות לי לרצות לענוד את האפל ווטש או להשתמש ב-AirPods. אבל אני זקן, בן תומפסון כותב, ועל כן מאוהב בחברות מימי נעוריי שהתעלמתי מהניתוח הנכון של עצמי לגבי השינוי שעבר על אפל, מתוך רצון להאמין שזו עדיין חברת מוצר שיכולה להדהים אותי ולגבות כמו שהיא עשתה ב-2020. זו חברת שירותים עכשיו, החומרה היא הכרח אבל לא מספיקה בשביל צמיחה ארוכת טווח. אלה החיים. מתן זינגר 10:17 מחזור החיים של הקורפורייט. פרופסור דמודראן שמכונה גם הפרופסור ל-Valuation והזכרתי בפרק הראשון בפודקאסט על חשיבת חוף מזרחי מול חוף מערבי, פרסם ספר חדש בשם The Corporate Life Cycle. לא קראתי את הספר אבל קראתי הרבה פוסטים שהוא כתב בנושא הזה בבלוג שלו. את ההרצאה שהוא נתן על הרעיונות שיש בספר הוא פתח עם הציטוט הנהדר הזה. Aswath Damodaran 10:38 Growing up is optional, but growing old is mandatory. We're all aging and let's face it. And before you complain, it beats the alternative. And one of the things I've discovered over the last decade, especially as I age, is how much the aging of human beings is mapped out in the aging of businesses. I call it the corporate life cycle. The corporate life cycle in many way mirrors the human life cycle. A startup is like a baby. A very young company is like a toddler. An adolescent company is like a teenager. Then you're at the peak of your life, then you hit middle age, and then you get old, and this part you might not like, but you start to decline and eventually you die. Companies move through the life cycle and in fact I would argue there are six phases to the life cycle. מתן זינגר 11:25 ששת השלבים במחזור החיים שדמודראן הגדיר הם: הראשון סטארטאפ, שלב התינוקות. החברה מנסה בכלל להפוך רעיון לאיזשהו מוצר, היא בקושי מייצרת הכנסות והיא מפסידה הרבה כסף ויש סיכוי גבוה שבכלל תיכשל. השלב השני הוא Young Growth, צמיחה צעירה. דמודראן קורא לזה שלב הבר מצווה ואומר שכאן נמצאות למשל Airbnb או Palantir. כאן החברה מנסה לבנות מודל עסקי מסביב למוצר שלה, היא אמורה לצמוח מאוד מהר בהכנסות ויש לה המון מקומות אטרקטיביים כדי להשקיע את ההכנסות האלה ולצמוח עוד יותר עם תשואה נאה ולכן בהרבה מקרים היא עדיין מפסידה הרבה כסף ושורפת מזומנים. השלב השלישי הוא High Growth, צמיחה מהירה. מבחן הסקייל-אפ. כאן דמודראן אומר שנמצאות חברות כמו טסלה או אנבידיה היום. החברה כבר ביססה את המודל העסקי שלה ומנסה לנצל Economies of scale כדי להגדיל את העסק ככל האפשר וזה גם השלב שבו החברה אמורה להתחיל לייצר רווחיות. השלב הבא הוא Mature Growth, צמיחה בוגרת. החברה כבר מבוססת ומנסה למנף את החפיר שלה ככל האפשר. דמודראן מזכיר את גוגל או פייסבוק בתור דוגמאות. ההכנסות עוד צומחות בקצב סביר ושולי הרווח הולכים וגדלים. השלב החמישי הוא Mature Stable, בגרות יציבה. זהו גיל המעבר או גיל העמידה של החברות אם תרצו. כמעט ואין צמיחה ואין אפיקי השקעה אטרקטיביים. החברה מייצרת הרבה מזומנים ובעיקר מחזירה אותם לבעלי המניות. וכאן נמצאות חברות כמו קוקה קולה, וולמארט ולפי הניתוח של בן תומפסון מהחלק הקודם כנראה שגם אפל נכנסה לשלב הזה בשנים האחרונות. בשלב הזה הצמיחה היא איטית, המרג'ינים יציבים וצפויים ויש הזדמנויות השקעה מעטות. תזרים המזומנים חיובי ויציב וזה נשמע הרבה כמו אפל בשנתיים האחרונות שבמהלכן הצמיחה שלה הייתה הכי איטית מבין כל חברות הביג טק. נדבר עוד בהמשך על ההקבלה בין אפל לקוקה קולה. והשלב האחרון הוא הדעיכה. שם נמצאות חברות כמו אקסון או ג'נרל אלקטריק. זה לא אומר שהן חברות גרועות, אבל הן בנות למעלה מ-100 שנה וימי הזוהר שלהן הן מאחוריהן. בהקשר למהדורה הקודמת יכול להיות שזה השלב שיתאר הכי טוב את אינטל היום. יש במהדורה לינק לפוסט של דמודראן שמלא בתרשימים וטבלאות שמסכמים טוב הרבה מהתובנות שלו לגבי מודל מחזור החיים הזה ומה רלוונטי לכל שלב. זה יכול לשמש הנהלות כדי להבין במה נכון להתמקד בכל שלב שהן נמצאות בו ואיך הן צריכות לנהל את ה-Capital Allocation שלהן. וזה בטוח מודל שימושי בשביל משקיעים שמנסים להעריך שווי של חברות ואת הציפיות לגבי הביצועים העתידיים שלהן. הערכות שווי בשלב הסטארטאפ מתבססות כמעט רק על הנרטיב, בשלב הדעיכה זה רק על המספרים והשלבים באמצע הם איזשהו שילוב של שני הקונספטים האלה. דמודראן אומר למשל שאפשר לסווג שחקנים בשוק למשקיעים, כאלה שמעריכים שווי של חברות ומנסים לקנות אותם במחיר יותר נמוך ומקווים שהפער הזה ייסגר בהמשך, וטריידרים, כאלה שעושים כסף ממשחק התמחור, לקנות במחיר נמוך ולמכור במחיר גבוה. בעוד שמשקיעים וטריידרים הם חלק מהשוק בכל חברה, הבאלאנס בין שתי הקבוצות האלה משתנה ככל שהחברה מתקדמת במחזור החיים. מוקדם במחזור החיים הטריידרים הם אלה ששולטים. בשביל משקיעים בחברות כאלה, אפילו אם הם צודקים ב-Valuation שלהן, ההצלחה תידרוש אופק זמן הרבה יותר ארוך, הרבה סבלנות וקיבה מאוד חזקה. ככל שהחברות מתבגרות סביר שתראו יותר משקיעים נהיים חלק מהמשחק עם כמה מחפשי מציאות שנכנסים כשהמניה נופלת יותר מדי ומוכרי שורט שמגיבים כשהיא עולה יותר מדי. בשלב הדעיכה כשאתגרים משפטיים ותוכניות לבנייה מחדש מצטברות ולחברה יש גם הרבה סוגים של ניירות ערך שנסחרות נגדה כמו Convertibles ו-Warrants ואג'חים, קרנות גידור ואקטיביסטים נהיים שחקנים יותר גדולים. הם מנצלים כל מיני ארביטראז'ים בין הניירות ערך האלה. דמודראן מסביר שפילוסופיית ההשקעות שתבחרו כנראה תוביל לזה שתתמקדו יותר בחברות בשלב מסוים של מחזור החיים. Aswath Damodaran 15:06 Depending on what kind of choice you make in investment philosophy, you're going to spend more or less time in some phases of the lifecycle than others. You might say, so what? There's nothing inherently good or bad about getting focused in the stage of the lifecycle. But you need to stop lying to yourself. If you are a value investor, an old-time value investor, you look for stocks that trade at low multiples of earnings and book value, you're going to end up with a lot of mature and declining companies in your portfolio. Now there's nothing wrong, as I said, with that, but with a mature and declining company portfolio you're going to notice two things. One is that there's a lot less volatility because your companies are pretty stable, much of the value is on the ground. But you're not going to get any ten-baggers. It's delusional to be an old-time value investor and expect your stock to go up tenfold. It might happen, but it'll be purely accidental. If on the other hand you're a venture capitalist or invest in very young companies, first, you've got to spread your bets. You can't be concentrated. And once you've spread your bets, you're going to recognize that a big chunk of your portfolio ends up essentially getting wiped out. But your big winners are huge. It's a very skewed portfolio. I think as investors and traders we need to be honest with ourselves. First, be clear if you're a trader, you're trading. You want to use trading tools, you're playing the momentum game. If you're an investor, what kind of investor are you and what kinds of companies are you going to get in your portfolio? מתן זינגר 16:32 המסר העיקרי של דמודראן הוא שזה מאוד חשוב להיות מודעים לשלב שהחברה נמצאת בו, זה המפתח להבנה של כל שאר הדברים. הנה האופן שבו הוא סיים: התגובה הכי בריאה להזדקנות היא השלמה. העסק צריך לקבל את השלב שבו הוא נמצא במחזור החיים ולהתנהג בהתאם. לכן, חברה צעירה ששואבת הרבה מהערך שלה מצמיחה עתידית לא צריכה לסכן את זה עם ללוות כספים או לקנות בחזרה מניות, בדיוק כמו שחברה בוגרת שם הערך מגיע מנכסים קיימים ויתרונות תחרותיים לא צריכה לסכן את הערך הזה ברכישת חברות שפועלות בעסקים חדשים ולא מוכרים מתוך ניסיון לחזור לימי הצמיחה שלה. ההשלמה היא הכי קשה עבור חברות דועכות מכיוון שההנהלה והמשקיעים חייבים להשלים עם זה שהחברה קטנה. זה לא צריך להיות מפתיע שהרבה חברות, במיוחד כאלו בדעיכה, בוחרות בהכחשה. כשהמנהלים והמשקיעים מוצאים תירוצים לביצועים החלשים ומאשימים גורמים חיצוניים. במסלול הזה חברות דועכות ימשיכו להתנהג באופן שבו התנהלו כשהיו בוגרות או אפילו חברות צמיחה, במחיר כבד לכל מי שמעורב כשה-Turnaround המובטח לא מגיע, ייאוש הופך להיות המסלול האלטרנטיבי כשהמנהלים מהמרים סכומים גדולים מכסף של אנשים אחרים על לונג-שוטס עם תוצאות צפויות. אז זה הציטוט והתכחשות לדעיכה זה כמובן ממש לא מתאר את אפל היום, אבל זה מתאר די טוב למשל את בלקברי אחרי שרשתות 4G כבר התפשטו ברחבי העולם והביאו איתם מכשירי אייפון ובעיקר אנדרואיד שכבשו את בסיס הלקוחות שבעבר היה נאמן לבלקברי. דיברנו על זה בפרק 25 באופטיקאסט. מייק לאזארידיס סירב להשלים עם אובדן הרלוונטיות של בלקברי בשוק הסמארטפונים, רכש חברות והשקיע הרבה משאבים בניסיון נואש לחזור למשחק שם. זה נכון שהיו חברות כמו IBM ב-92, אפל בשנת 2000 אחרי שסטיב ג'ובס חזר או מייקרוסופט ב-2014 אחרי שנאדלה נכנס לתפקיד, שהיו על סף דעיכה ומצאו את הדרך להיוולד מחדש, אבל דמודראן מדגיש שהסיפורים האלה מסוכנים, הם היוצאים מהכלל שמלמדים על הכלל. וככה הוא מסכם: זה הציטוט, כמו הפרועונים המצריים שחיפשו חיי אל-מוות על ידי עטיפת הגופות שלהם בתחבושות וקבורה לצד החפצים והרכוש החביב עליהם, חברות שמנסות לחיות לנצח יהפכו למומיות ולפעמים לזומבים וישאבו משאבים שיוכלו להיות בשימוש טוב יותר במקום אחר. מתן זינגר 18:42 גירעון החדשנות של האיחוד האירופי. ציטוט: על פי מטריקות שונות, פער נרחב נוצר בתוצר הלאומי הגולמי בין האיחוד האירופי לבין ארצות הברית, שמונע בעיקר על ידי האטה בולטת יותר בצמיחה בפרודוקטיביות באירופה. בתי אב באירופה שילמו את המחיר בוויתור על תנאי מחייה טובים יותר. במונחים לנפש, ההכנסה הפנויה הריאלית צמחה כמעט כפליים בארצות הברית לעומת האיחוד האירופי מאז שנת 2000. ככה נפתח דוח שהכין מריו דראגי לשעבר נשיא הבנק המרכזי האירופי לבקשתה של נשיאת הנציבות האירופית אורסולה פון דר ליין. אם אתם קוראים של הבלוג אז כמו שאולי הבנתם ממהדורות קודמות של אירועי יום שישי, יש לי עמדה די ביקורתית כלפי האיחוד האירופי בכל מה שנוגע לחדשנות. בכל זאת ניסיתי לבחון את הממצאים בדוח של דראגי בראש פתוח ואני מודה גם שלא קראתי את כל 65 עמודים במסמך, אבל קראתי חלקים וצפיתי בנאום המלא שבו הוא הציג אותו. הדוח בעיקר אישר את הדעות הקדומות שכבר היו לי. אחד הדברים שהוזכרו שם זה שאין אף חברה אירופאית עם שווי שוק של מעל 100 מיליארד יורו שהוקמה מאפס ב-50 השנים האחרונות, בעוד שכל שש החברות האמריקאיות עם שווי שוק של מעל טריליון יורו נוצרו בתקופה הזאת. יש פה חוסר דינמיות שמגשים את עצמו, הדוח אומר. וזה נכון, אבל כמו שהזכרנו בפרק הראשון של הפודקאסט אף אחת מהחברות ששוות מעל טריליון דולר שכולן אמריקאיות אפילו לא הוקמה בחוף המזרחי של ארצות הברית. אנבידיה, אפל, גוגל ומטא הוקמו בסילקון ואלי שבקליפורניה, ומייקרוסופט ואמזון הוקמו בסיאטל וושינגטון. כל השש הוקמו בחוף המערבי של ארצות הברית. בנייה של עסקים כאלה דורשת את מה שקראנו לו בפרק הראשון חשיבת חוף מערבי, משהו שכנראה רחוק מאוד מהחשיבה של הנציבות האירופית. והנה עוד קטע מתוך הדוח שלדעתי אומר בדיוק את זה, אירופה תקועה בחשיבת חוף מזרחי. הנה הציטוט. Mario Draghi 20:22 Europe is nowadays in a stuck in a static industrial structure populated by mid-technology companies which are already mature. The leading firms in research and investment spending are the same ones we had 20 years ago. Autos, cars. In the United States it used to be the same, autos and pharma 20 years ago, but now it's all digital at the top. The problem is not that we lack smart people and we don't lack certainly good ideas. But there are too many barriers to commercializing innovations and scaling them up in the European Union. Let me give you one number. Since 2008, close to 30% of the so-called unicorns, namely companies that would go to be valued more than a billion, 1 billion euros, unicorns that had started in the European Union have left and the majority of them went to the United States. So 30% of our most successful innovators have moved. And this has to change. Europe must become a place where innovation flourishes, especially for digital tech. And a weak tech sector, we should be aware of that, will not only rob us of the growth opportunities of the coming AI revolution, will also hinder innovation in our traditional sectors, so it will hamper their competitiveness. מתן זינגר 22:12 אז זה הציטוט ואני לגמרי מסכים. זה כמעט נראה כאילו האיחוד האירופי לא מצליחים לייצר חדשנות בעצמם ואולי בגלל זה יוצאים למסע נקמה כנגד החברות האמריקאיות שכן עושות את זה. כתבתי באופטיקאי מדופלם לאחרונה על המלחמה של הרגולטורים האירופיים באפל ובשאר חברות הביג טק, שבתגובה להוראת הרגולציה הדרקונית לא משיקים בינה מלאכותית באירופה למשל את Apple Intelligence או את מודל לאמה 3 ה-Open Source של מטא שנחשב ל-State of the art אבל לא יהיה זמין באירופה. והנה פסקה בדוח שציינה בדיוק את הנושא הזה: מחסומים רגולטוריים בפני התרחבות מכבידים בעיקר על סקטור ה-Tech. ביחוד עבור חברות צעירות, מחסומים רגולטוריים מגבילים צמיחה במספר אופנים. העמדה הרגולטורית של האיחוד האירופי כלפי חברות טק מכשילה חדשנות. לאיחוד האירופי יש עכשיו בערך 100 חוקים שממוקדים בטק ומעל 270 רגולטורים פעילים ברשתות דיגיטליות על פני כל המדינות החברות. הרבה חוקים אירופיים נוקטים בגישה זהירה ומכתיבים פרקטיקות עסקיות ספציפיות מראש כדי למנוע סיכונים בעקבות מעשה. למשל ה-AI Act מציב דרישות רגולטוריות נוספות על מודלי AI לשימוש כללי שעוברים רף מסוים של כוח חישוב שהוגדר מראש, רף שכמה מהמודלים הכי מתקדמים כבר חצו. וזה כמובן מתייחס למודל לאמה 3 של מטא ששוב בדיוק בגלל הסיבה הזאת הם לא מאפשרים להוריד אותו באירופה. הדוח גם מציע תוכנית להתמודדות עם מה שהוא מכנה גירעון החדשנות. זה כולל לעודד השקעות במחקר וחדשנות, לעודד השקעות בסטארטאפים ועוד צעדים נוספים. אני הייתי מציע להם אולי פשוט להפנות פחות יצירתיות ואנרגיה ליצירה של רגולציות ויותר לבנייה של מוצרים ומודלים עסקיים חדשניים. זה משהו שאפשר להרהר בו בפעם הבאה שאנחנו נדרשים ללחוץ על Accept Cookies, הכפתור המיותר שמזהם את האינטרנט אודות לרגולציה האירופית. מתן זינגר 23:54 הקנס של גוגל. הנה דיווח מתוך רויטרס השבוע: גוגל, חברה בת של אלפאבית, ביום שלישי הפסידה במאבק נגד קנס של 2.42 מיליארד יורו או 2.7 מיליארד דולר שהוטל על ידי הרגולטורים לנושא הגבלים עסקיים של האיחוד האירופי לפני שבע שנים. הנציבות האירופית קנסה את מנוע חיפוש האינטרנט הפופולרי ביותר בעולם ב-2017 על כך שהשתמשו בשירות השוואת מחירי הקניות של עצמם כדי להשיג יתרון לא הוגן על יריבים אירופיים קטנים יותר. ביצוע הפעולות מתוך עמדה דומיננטית שיש להן אפקט של החלשת האיכות של התחרות ולכן סביר שיזיקו למתחרים קטנים ולצרכנים הוא דבר אסור לפי השופט. זה הציטוט מתוך רויטרס ולכאורה אפשר להזדהות עם ההחלטה הזאת, לא? יש פה חברה ענקית ובעלת כוח גדול, אולי אפילו יותר מדי. ואם רוצים להסתכל על זה לפי מודל מחזור החיים ממקודם, חברה שכבר הגיעה לבגרות, ואחרי שהיא מיצתה את כל היכולות שלה להביא חדשנות לשוק, היא כביכול פונה לדרוס מתחרים קטנים כדי לסחוט לעצמה את הרווחים שלהם ולהמשיך להציג צמיחה בהכנסות, תוך כדי שהיא מונעת מחדשנות להתפתח בשוק. אז טוב עשה הרגולטור האירופי שמתח כאן את הגבול. אלא ש... ובכן, אני לא חושב שזו הדרך הנכונה להסתכל על המקרה הספציפי הזה. אני חושב שזה בדיוק ההיפך. אני לא יכול להתווכח עם האמירה שלגוגל יש פוזיציה דומיננטית שקשה להתחרות בה ושהיא צוברת יותר ויותר כוח באופן שיכול לגרום לכל אחד תחושה של אי נוחות, כולל לי. אבל להגדיר את מה שגוגל עשתה במקרה הספציפי הזה שתכף נדבר עליו כלא חוקי זה דווקא מסוג הדברים שימנעו חדשנות, מסוג הדברים שיפגעו בתחרות וברווחת הצרכנים והגישה הכללית הזאת זה אולי חלק מהסיבה שחדשנות אמיתית לא מגיעה מהאיחוד האירופי. ובואו נראה על מה בדיוק מדובר. הנה מתוך ההודעה לעיתונות של הנציבות האירופית על הקנס ב-2017: מוצר הדגל של גוגל הוא מנוע חיפוש גוגל שמספק תוצאות חיפוש לצרכנים שמשלמים על השירות באמצעות המידע שלהם. כמעט 90% מההכנסות של גוגל מקורן בפרסומות, כאלו שהיא מראה לצרכנים בתגובה לשאילתות חיפוש. ב-2004 גוגל נכנסה לשוק השוואת הקניות באירופה עם מוצר שבהתחלה נקרא Froogle. מאז 2013 תחת השם Google Shopping. זה מאפשר לצרכנים להשוות מוצרים ומחירים אונליין ולמצוא עסקאות ממוכרים באינטרנט מכל הסוגים. אז זה הציטוט וזה נשמע הגיוני שככה זה עובד, לא? גוגל מעסיקה כמות עצומה של מהנדסי תוכנה ומנהלי מוצר שעובדים על לשפר את המוצרים שלה כל הזמן באופן שוטף והצרכנים אמורים להרוויח מזה. למה שזה יפריע לאיחוד האירופי? הנה המשך ההודעה: כאשר גוגל נכנסה לשוק השוואת הקניות כבר היו מספר שחקנים מבוססים בתחום. ראיות עדכניות מגוגל מראות שהחברה הייתה מודעת לכך שביצועי השוק של Froogle היו יחסית ירודים. מסמך פנימי אחד מ-2006 ציין Froogle פשוט לא עובד. וזה נכון, ככה פיתוח תוכנה עובד. לפעמים משיקים מוצר והוא לא מספיק טוב, הצרכנים לא אוהבים אותו, עושים עליו איטרציות. למרבה המזל באינטרנט גם תמיד יש אלטרנטיבות, זה לא כמו ה-AT&T או חברות מעידן התעשייתי. וגם גוגל וגם שאר השחקניות בתחום יכולות להשקיע עוד כוח אדם ועוד מאמץ ועוד מחשבה כדי לעשות איטרציות ולשפר את המוצרים שלהן. בואו נמשיך לקרוא: שירותי השוואת קניות נסמכים במידה רבה על טראפיק כדי להיות תחרותיים. יותר טראפיק נוטה להוביל ליותר קליקים ולייצר עוד רווחים. יתרה מכך, יותר טראפיק גם מושך יותר מוכרים שרוצים להציג את המוצרים שלהם בשירותי השוואת קניות. בהינתן הדומיננטיות של גוגל בחיפוש אינטרנט כללי, מנוע החיפוש שלה הוא מקור חשוב של טראפיק עבור שירותי השוואת קניות. רגע, אז מה שכתוב פה הוא שהמוצר של גוגל בהתחלה לא היה מספיק בשל עבור יוזרים שמחפשים לקנות משהו כמו מכונת גילוח או נעלי ריצה לצורך הדוגמה, וזה איפשר לכל מיני אתרים קטנים להיבנות על גבי הפלטפורמה של גוגל, לקבל ממנה טראפיק ולספק את הפונקציונליות הזאת. אבל האם זה אומר שכל העסקים האלה שנבנו בזכות טראפיק מגוגל ובעצם בזכות העובדה שגוגל השקיעה המון המון כסף ומאמץ בלבנות את כל הפלטפורמה שלה מלכתחילה זכאים לאיזושהי הגנה מיוחדת? הנה איך שהנציבות האירופית הציגה את זה: החל מ-2008 גוגל החלה ליישם בשווקים אירופיים שינוי משמעותי באסטרטגיה שלה לדחוף את שירות השוואת הקניות של גוגל. האסטרטגיה נשענת על הדומיננטיות של גוגל בחיפוש אינטרנט כללי במקום תחרות על בסיס איכותי בשווקי השוואת הקניות. מה שזה בעצם אומר זה שאם אתם תחפשו בגוגל מוצר מסוים, נגיד תכתבו שם נעלי ריצה, אז למעלה בתוצאות של החיפוש תהיה ממש קרוסלה עם כל מיני נעליים שאתם יכולים לעשות עליהם קליק ולקנות אותם מאיזשהו מוכר באינטרנט. ורק מתחת יהיה תוצאות החיפוש שכנראה יכילו גם אתרים להשוואה בין מוכרים באינטרנט ושאתם יכולים לעבור אליהם ואז לחפש שם נעלי ריצה. ומה האשמה של הנציבות האירופית כאן? זה הפסקה הבאה: גוגל באופן שיטתי נתנה מיקום בולט יותר לשירות השוואת הקניות של עצמה. גוגל הורידה שירותי השוואת קניות יריבים בתוצאות החיפוש שלה. כתוצאה מכך שירות השוואת הקניות של גוגל הוא הרבה יותר בולט לצרכנים בתוצאות החיפוש של גוגל. אז זאת האשמה. ומה שאני יכול להגיד זה שעבדתי בחיפוש של גוגל, לא ב-2017 אבל כמה שנים לפני כן, ומהניסיון שלי אף מהנדס שהיה מעז להציע שם שינוי לאלגוריתם שיקדם באופן מכוון שירות של גוגל עצמה למעלה יותר בתוצאות החיפוש או באופן מכוון יוריד תוצאות של שירות מתחרה, אם מישהו היה מעז להציע כזה דבר היו דוחים את זה באופן מיידי והוא היה צריך להתמודד עם הרבה מאוד שיחות נזיפה והרבה מאוד כעס שזה היה מקומם עליו. מה שמשפיע על הדירוג של התוצאות בגוגל מאז 1998 ומתייחסים אליו שם בחרדת קודש בגלל שה-DNA של החברה מניח שזה הבסיס להצלחה שלה וכל פשרה שם עלולה לסכן אותה בנפילה, זה ערך למשתמש. איזה תוצאות הן הכי שימושיות ורלוונטיות לקוורי. מה שנותן יותר ערך עולה למעלה בדף התוצאות, מה שנותן פחות ערך יורד למטה. עכשיו שימו את עצמכם בנעליים של משתמשים שמחפשים לרכוש נעלי ריצה. מה יהיה יותר שימושי עבורם? אופציה ראשונה רשימה של אתרי השוואת מחירים שאליהם הם יכולים לעבור כדי לחפש שם נעלי ריצה או אופציה שנייה ממש לראות כבר את ההשוואה בין כל הנעלי ריצה שהם יכולים לקנות עם קליק אחד. כנראה שמשתמשים שחיפשו נעלי ריצה יעדיפו את אופציה מספר שתיים. וכמו שבן תומפסון ציין בזמנו, משתמשים שחיפשו קוורי כמו אתרי השוואת קניות קיבלו רשימה של אתרי השוואת קניות. שמתי גם סקרינשוט כזה במהדורה של אירועי יום שישי ו-Google Shopping, השירות של גוגל עצמה אפילו לא מופיע בתוצאה הראשונה או השנייה במקרה הזה. וזה כי הדירוג בדף התוצאות נובע ממה שמשתמשים מעדיפים, מה שהכי רלוונטי להם, מה שיש לו את הסבירות הכי גבוהה שייתן להם ערך והם יעשו עליו קליק ויהיו שמחים. האיחוד האירופי האשים את גוגל בזה שהיא גזלה את הטראפיק של האתרים האלה, אבל עד כמה שמשתמשים באמת היו רוצים להגיע אליהם הם עדיין יכולים אם הם יחפשו אתרי השוואת קניות בגוגל. הנקודה היא שמשתמשים לא באמת רוצים אתר להשוואת קניות כשהם מחפשים נעלי ריצה בגוגל, הם פשוט רוצים נעלי ריצה שהם יכולים לקנות. בעבר מנוע החיפוש של גוגל לא היה מספיק טוב כדי לתת להם את החוויה הזאת ועסקים אחרים יכלו להיבנות על גבי הפער הזה, על הארביטראז' ולהרוויח מזה כסף. אבל הפער הזה נסגר כשגוגל שיפרו את המוצר שלהם מספיק והתחילו להציג את התוצאות האלה והטענה של האיחוד האירופי שזה היה צעד אסור מבחינת גוגל כי זה פגע בטראפיק שאתרי השוואת המחירים קיבלו מגוגל היא מגוחכת בעיניי. וגוגל גם לא באמת חסמה את התחרות, אין לה שום דרך לעשות את זה, אין לגוגל דרך למנוע ממשתמשים פשוט ללכת לאיזושהי כתובת, נגיד eushoppingcomparisonsite.com במקום לגוגל דוט קום כשהם רוצים לחפש נעלי ריצה. אבל הרבה יוזרים פשוט הולכים לגוגל כי הם מעדיפים את המוצר הזה וגוגל משקיעה כמויות אדירות של כסף כדי לספק להם בצורה הכי מהירה ואפקטיבית את מה שהם מחפשים ועל זה האיחוד האירופי קנס אותה ב-2.42 מיליארד יורו. ואגב, מנוע חיפוש של גוגל זה לא המקום שבו מרבית המשתמשים בארצות הברית מתחילים בכלל כשהם מחפשים לקנות מוצר כלשהו. לפי Search Engine Land חיפושים מהסוג הזה בערך 50% מהם מתחילים באמזון בכלל ומחפשים שם את המוצר שהם רוצים לקנות. רק 30% מהמשתמשים בכלל מתחילים חיפושים כאלה בגוגל והשאר מתחילים באתרים של חברות כמו וולמארט או ברשת חברתית כמו אינסטגרם או טיקטוק. אמזון והאחרות הצליחו לזכות בטראפיק הזה לא בזכות זה שהן עשו ארביטראז' על גוגל והתבכיינו לרגולטור האירופי כשהמוצר של גוגל השתפר והטראפיק שלהן נעלם, אלא בזכות חדשנות אמיתית מהסוג שהנציבות האירופית כנראה לא באמת מצליחה להבין. ואולי בגלל זה למרות שגוגל במובן מסוים בעצם הפסידה את הסגמנט הזה ששווה אגב הרבה מאוד כסף, eCommerce, אנחנו לא רואים פה אף חברה אירופאית מבין המנצחות. אז האם אני חושב שגוגל ושאר חברות הביג טק צוברות המון כוח? כן. האם זה עלול ליצור דינמיקה שתסכן את טובת הצרכנים? בטח. האם לדעתי יש מקום לרגולטור להתערב כדי לעודד חדשנות ותחרות? בהחלט. אבל זאת לא הדרך לעשות את זה. לאסור על גוגל לשפר את המוצרים שלה ולכפות הקפאה של חוויה שהיא מסורבלת ופחות איכותית עבור הצרכנים בגלל שלאיזשהו פרק זמן זה היה המצב בשוק ויש שחקנים שבנו את העסקים שלהם מעל הארביטראז' הזה, זה בטח לא ישיג את המטרות שלשמן הרגולטור צריך לפעול. המטרה צריכה להיות הפוכה: למנוע מחברות גדולות ומצליחות להירקב ולדחוף אותן כן להשקיע בחדשנות, בטח שלא להעניש אותן כשמשפרות את המוצרים שלהן. בהמשך לדוח של מריו דראגי שהזכרנו בנושא הקודם, חבל שבמקום להעניש את גוגל על חדשנות ושיפורים מוצריים סביב קניות באינטרנט, האיחוד האירופי לא התמקד בלעודד בנייה של מודלים ומוצרים חדשים לקניות באינטרנט שיהנו מטראפיק לא בגלל שהרגולטור קבע שמגיע להם טראפיק, אלא בגלל שצרכנים באמת יעדיפו אותם על פני גוגל לצרכים כאלה כמו שאמזון, וולמארט או טיקטוק עשו בהצלחה. מתן זינגר 33:13 וורן באפט והמניה של קוקה קולה. אם כבר דיברנו על אפל ועל הזדקנות, ברקשייר האת'ווי דיווחה בחודש שעבר שהיא מכרה כמעט מחצית מההחזקה שלה באפל. זאת ההשקעה שהזכרתי לא מעט בעבר והדיווח הזה עורר גל של ניחושים לגבי הסיבה שמאחורי המכירה, והעובדה שפוזיציית המזומן של ברקשייר האת'ווי ככל הנראה מתקרבת ל-300 מיליארד דולר. ג'ון הובר כתב שהסיבה היא ככל הנראה Valuation. המניה של אפל הגיעה למחיר שמשקף מכפיל 35 על הרווח בסוף הרבעון השני. באסיפת בעלי המניות האחרונה באפט הזכיר את הצפי להעלאות מיסים בשנה הבאה באמריקה בתור אחת הסיבות לקיצוץ הפוזיציה באפל. דרך אחת להבין את זה היא שבאפט מקדים את המכירה של המניות כל עוד ברקשייר יכולה ליהנות מהמיסוי הנמוך יותר לפני ההעלאה, אבל שיקול נוסף הוא שגם המיסים שאפל משלמת ככל הנראה יעלו וזה עלול לגרום למחיר שמשקף 35 פעמים את הרווח היום להפוך למכפיל 40 על הרווח שיהיה אחרי עליית המס. הובר גם הזכיר מקרה דומה שבו קוקה קולה נסחרה במכפילים דומים בסוף שנות ה-90, אבל אז באפט ויתר על ההזדמנות למכור את המניה. את ההשקעה בקוקה קולה הזכרתי פה בפרק 20, באפט לא מכר אף מניה מאז שהוא סיים לקנות את הפוזיציה ב-1994. מה שקרה כמה שנים אחר כך הוא שלצד בועת הדוט-קום והטלקום שהזכרנו בפרקים 26 ו-27, בסוף שנות ה-90 התפתחה גם בועה כללית במניות לארג'-קאפ. קוקה קולה וג'ונסון אנד ג'ונסון למשל נסחרו במעל 40 פעמים הרווח שלהן, וולמארט במכפיל של מעל 45 ופייזר הגיעו למכפיל של מעל 90 על הרווח. הנה מה שבאפט אמר כשהוא נשאל על זה ב-1999 באסיפה השנתית של ברקשייר. Warren Buffett 34:45 We'll be around 10 years from now and Coca-Cola will be around 10 years from now and right now we own 8.1 or 2 percent of Coca-Cola and we'll probably own a larger percentage 10 years from now because they'll probably have repurchased some stock. The PE ratio of Coke like virtually every other leading company in the world strikes us as, you know they all strike us as being quite full. That doesn't mean they're going to go down, but it does mean that our enthusiasm for buying more of these wonderful companies is less than it was when the PE ratios were substantially less. Ideally those are the kind of companies we want to buy more of over time. We understand their business and guesses that there's a reasonable chance at least that sometime in the next 10 years we buy more shares of either Coke or Gillette or American Express or some of those other wonderful companies we own. We do not like the PE ratios generally, but again I stress that does not mean they're going down, it just means that we got spoiled in terms of how much we got for our money in the past and we hope that we get spoiled again. מתן זינגר 35:53 זה היה באפט במאי 1999, וב-18 החודשים שאחר כך, עד לנובמבר 2000, המניה של קוקה קולה ירדה ביותר מ-40%. באסיפה של 2006 באפט הודה שבמבט לאחור המחיר הגיע לרמות מגוחכות ושזאת הייתה טעות לא למכור. Warren Buffett 36:08 Every year that, you know they account for a little greater share of the liquids consumed by people in the world. They make fabulous returns on invested capital. You know it's a business that has, exclude the bottling part of it, that has five or six billion of tangible assets and makes a similar amount. So there are not lots of big businesses in the world that earn a hundred percent pre-tax on tangible assets and it'll be a great business and it's been a great business. The stock got to what in retrospect clearly was a ridiculous level, but you can't hold the present management Nevill Isdell responsible for that and he, you know if the company sells four or five percent more units this year than last year and the population of the world goes up two percent it just means that more people are putting that particular source of liquid down their throats than the year before and that's been going on ever since 1886. So it strikes us as a really wonderful business that sold at a very silly price some years back and you can definitely fault me for not selling the stock. I always thought it was a wonderful business but clearly at 50 times earnings it was a silly price on the stock. So we like it, we'll own it 10 years from now. מתן זינגר 37:30 אז אולי זה כל העניין. אולי גם המניה של אפל פשוט הגיעה ל-Silly Price. המניה הגיעה למכפיל רווח מאוד גבוה והחברה, כמו שבן תומפסון תיאר אותה השבוע, נכנסה לשלב הבגרות שלה. זה אומר רווחים צפויים ויציבים, אבל גם פחות הזדמנויות לצמיחה משמעותית. זה לא בהכרח אומר שהמניה בהכרח צפויה לקרוס, אבל זה כנראה אומר שלבאפט קשה להיות בטוח שהיא תצליח לצמוח באופן משמעותי ועקבי ב-10 השנים הבאות. בניגוד לישויות מזדקנות או דועכות שדיברנו עליהם קודם בפרק הזה, וורן באפט הוא מכונת למידה מתמדת, גם בגיל 94. יכול להיות שהוא פשוט הפיק את הלקחים מקוקה קולה לפני 25 שנה ובסך הכל לא מתכנן לחזור על אותה טעות שוב. עד כאן להפעם, נמשיך בפרק הבא.
        ]]></content:encoded>
    </item>
    
    <item>
        <title>פרק 30: מודלים עסקיים בבינה מלאכותית</title>
        <link>https://mat-mo.github.io/podtext/episodes/vptyqst/prq-30-mvdlym-sqyym-bbynh-mlkvtyt.html</link>
        <guid>https://mat-mo.github.io/podtext/episodes/vptyqst/prq-30-mvdlym-sqyym-bbynh-mlkvtyt.html</guid>
        <pubDate>24 בספטמבר 2024</pubDate>
        <description>Transcript for פרק 30: מודלים עסקיים בבינה מלאכותית from אופטיקאסט</description>
        <content:encoded><![CDATA[
            מתן זינגר 00:00 היי, אני מתן זינגר וטוב שחזרתם לאופטיקאסט. הפרק של היום מתבסס על אירועי יום שישי ה-20 בספטמבר 2024 ונדבר בו על המודל החדש o1 של OpenAI, על מודלים עסקיים ואיך בכלל נשתמש בבינה מלאכותית באנטרפרייז וכרגיל גם כמה סיפורים מהעבר שאולי יתנו לזה פרספקטיבה מעניינת. לפני שנתחיל, גוגל השיקו בשבוע שעבר את NotebookLM, כלי שיכול ליצור פודקאסטים בצורה אוטומטית והרבה מכם כתבו לי על זה בתור משהו שאולי יכול לחסוך לי זמן ועבודה וניסיתי אותו על המהדורה הקודמת ואני יודע שהרבה אנשים ממש ממש מתלהבים מהכלי הזה אבל התוצאות שאני קיבלתי היו איומות לדעתי. אתם יכולים ללכת לטוויטר שלי ולשמוע את הפרטים אם אתם סקרנים. השיחה שם אמנם יצאה מאוד קולחת אבל היו שם כמה נקודות חשובות שהושמטו, היו כמה חיבורים לא נכונים בין הנושאים והיו כמה דברים שהיו פשוט טעויות. אז לדעתי זה דבר מאוד מגניב בתור צעצוע אבל ממש לא משהו שאני אשתמש בו בעתיד הקרוב באופטיקאסט בינתיים. וגם כרגיל אני מזכיר שהכל פה למטרות לימודיות בלבד, שום דבר הוא לא המלצה לעשות פעולות בניירות ערך, אני לא יועץ השקעות ומניות זה דבר מסוכן. מתן זינגר 01:13 Scaling inference. מתוך בלומברג, ציטוט: OpenAI משחררת מודל בינה מלאכותית חדש שידוע פנימית בתור סטרוברי ויכול לבצע משימות reasoning בדומה לבני אנוש בעוד היא מנסה להישאר בראש השוק העמוס במתחרים. המודל החדש שנקרא o1 מתוכנן לבלות יותר זמן בחישוב התשובה לפני שהוא מגיב לשאילתות מהמשתמש, אמרה החברה בפוסט בבלוג שלה ביום חמישי. עם המודל, הכלים של OpenAI צריכים להיות מסוגלים לפתור בעיות מרובות שלבים כולל שאלות מתמטיקה וכתיבת קוד מסובכות. בתור מודל מוקדם עדיין אין לו הרבה מאפיינים שהופכים את ChatGPT לשימושי כמו חיפוש מידע באינטרנט ויכולת להעלות קבצים ותמונות אמרה החברה, אבל למשימות reasoning מורכבות זוהי התקדמות משמעותית ומייצגת רמה חדשה של יכולות AI. בהינתן זה, אנחנו מאפסים את המונה בחזרה ל-1 וקוראים לסדרה הזאת OpenAI o1. סוף ציטוט. הסיבה שהמודל עם השם המוזר הזה הוא ביג דיל, פריצת הדרך הכי גדולה בשנתיים וחצי האחרונות לפי דוקטור ג'ים פאן, חוקר בכיר ב-Nvidia שהיה גם האינטרן הראשון ב-OpenAI. הסיבה היא תרשים שכללתי במהדורה והוא מראה בגרף את הביצועים של המודל החדש כפונקציה של משך הזמן שנתנו למודל לחשוב במרכאות על התשובה. אבל לפני שאני אתאר מה רואים בתרשים ונדבר על ההשלכות שלו, ניקח רגע צעד אחורה כדי להבין מה זה בכלל אומר לבלות יותר זמן בחישוב ולפתור בעיות מרובות שלבים. אז יש פוסט טוב של איתן מוליק שהדגים את זה עם זה שהוא ביקש מ-o1 לפתור בשבילו תשבץ. ציטוט: תשבצים זה דבר קשה במיוחד למודלי שפה גדולים כי הם דורשים פתרון איטרטיבי, לנסות ולדחות הרבה תשובות שכולן משפיעות אחת על השנייה. זה משהו שמודל שפה גדול לא יכול לעשות כי הוא יכול רק להוסיף טוקן או מילה אחת בכל פעם לתשובה שלו. כשאני נותן את הפרומפט לקלוד למשל, זה קודם כל מוצא תשובה ל-1 למטה, הוא ניחש star שם שזאת טעות ואז הוא נתקע בניסיון להבין את שאר התשבץ עם התשובה השגויה הזאת ובסופו של דבר נכשל בגדול. בלי תהליך תכנון הוא פשוט חייב לרוץ קדימה. אבל מה קורה כשאני נותן את זה לסטרוברי? הבינה המלאכותית חושבת במרכאות על הבעיה קודם במשך 108 שניות. אפשר לראות את המחשבות שחלק מהן מופיעות בפלט, שווה רגע להתעכב ולקרוא חלק מהן ושמתי את הסקרינשוט במהדורה אם אתם רוצים לראות. מודל השפה הגדול מתקדם באיטרציות, מייצר רעיונות ודוחה אותם, התוצאה די מרשימה וזה מצליח לא רע. התשובה הסופית היא נכונה והיא כוללת פתרון של כל הרמזים הקשים למרות שזה כן הזיה רמז חדש, 23 across שלא היה קיים בתשבץ שנתתי. סוף ציטוט. בן תומפסון לקח ממנו השראה וערך מבחן עם התשבץ סופ"ש של הניו יורק טיימס והתוצאות שהוא קיבל מסבירות את מה שכנראה קורה כאן. GPT o1 הוא היחיד שפתר את התשבץ נכון לעומת המודלים האחרים, ה-GPT 4o המודל הישן יותר או המודל של קלוד, אבל זה לקח לו הרבה יותר זמן מהמודלים האחרים וזאת כנראה גם הסיבה ש-o1 הרבה יותר יקר לשימוש. זה עולה פי 3 או 4 לעומת 4o המודל הקודם של OpenAI. המודל החדש פשוט משתמש בהרבה יותר משאבי חישוב כדי לייצר תשובה ו-OpenAI לא חשפו הרבה פרטים על איך זה עובד אבל בן תומפסון ניסה בכל זאת להבין מה קורה שם מאחורי הקלעים. זה כנראה מבוסס על טכניקה בשם chain of thought שאיליה סוצקבר תיאר במאמר שהוא פרסם במאי 2023 תחת הכותרת let's verify step by step. והנה בן תומפסון מנסה להסביר את זה בקטע פריוויו החינמי מתוך הפודקאסט שלו Sharp Tech. Ben Thompson 04:32 The way that o1 works is number one, there was a lot of work done in training to memorize sort of logic chains and like reasoning chains. And you go back and there's little bits and pieces that you can sort of dig up of OpenAI hiring people to not just sort of generate data but to generate step-by-step processes and explain the thinking. Whether it be math problems or programming problems, things along those lines. So there's some aspect about the training data for o1 that is all about teaching reasoning. And again, it's not like generative reasoning. It's like no, here's like step-by-step how to solve these huge sort of plethora of problems. But reasoning that hasn't existed with any other model thus far. Well, I mean, maybe, but like the other models sort of absorb it as a whole, right? And they more sort of like get the answer and the question. This is really about getting the step-by-step process. So there's something in the training aspect that is less human oriented but some sort of like reinforcement learning sort of function. So we've we've been familiar with a great example of sort of reinforcement learning is like AlphaGo for example, that learned how to play Go and it was a huge sort of breakthrough. And the challenge with Go famously is you start with chess. You go back to IBM Watson or whatever it is. And there's a certain number of possible moves and those moves can lead to other moves. And it's but at the end of the day, it's a constrained number of options and it just can sort of like search through all the possible moves and like what what is what makes sense for sort of the next move. And Go was more challenging because the number of possible moves was just sort of astronomically larger because the board is larger. There's a gazillion things that you can do. Much more you know chess is much more constrained in its rule set in its board size because every piece has a distinct sort of option. All these all these sort of bits and pieces. So what made AlphaGo such a breakthrough is people realized the folks the folks at DeepMind realized the answer actually isn't to and this is sort of offsetting what I just said. You don't go in and train it every sort of Go move. What you do is you teach it the rules and you teach it the reward function which is sort of winning the game and you let it play itself. And and it just sort of it learns and explores and sort of and because there's a there's a there's a winning function which is like the actual like winning the game and there's the rules and then you just let it explore sort of this latent space and figure out all the possible ways for it to do to build up heuristics and rules about like what's the best way to operate. And and the key thing is this was all sort of done automatically. You didn't have humans in the loop sort of giving feedback every single time. It was able to sort of figure it out on its own. There seems to be some aspect of the training of o1 that is similar to this. מתן זינגר 07:44 הטכניקה הזאת היא כנראה מה שמאפשר למודל להציג קפיצה דרמטית בביצועים ביכולת שלו להתמודד עם פתרון בעיות מתמטיות או מדעיות. יש מבחן מתמטי בשם AIME 2024 ש-GPT 4o המודל הקודם קיבל שם 13.4 ו-o1 כבר מקבל 83.3, זאת קפיצה מאוד משמעותית. ובתחרות קידוד בשם Codeforces, GPT 4o קיבל ציון 11 ו-o1 מקבל 89. ומעבר למוצרים הרבה יותר מעניינים שאפשר לבנות מעל המודל הזה וכנראה ימשכו המון תשומת לב כשהם יגיעו, יש למודל החדש הזה גם השלכות דרמטיות כנראה לגבי הפרופיל הכלכלי של שימוש ב-AI. עד עכשיו איכות התשובה הייתה בעיקר פונקציה של איכות המודל וזה נקבע על ידי האופן שבו עושים לו טריינינג. למשל כמות הפרמטרים שמשתמשים בהם, האיכות של הדאטה, הפיין טיונינג שהמודל עובר. זה יצר מצב שבו הגיוני להשקיע את רוב משאבי החישוב, המעבדים הגרפיים, בשלב הטריינינג. עוד משאבים כדי להגיב לשאילתות, מה שמכונה inference, אולי יוכל להאיץ את זמן התגובה אבל לא לשפר את האיכות שלה. ובכן, זה כבר לא המצב וזה מחזיר אותנו לגרף שהזכרתי בפתיחה. עם o1 ממש רואים שיש קשר ישיר בין כמות משאבי החישוב שמושקעים בלייצר את התשובה לבין עד כמה היא מדויקת. וזה יכול לייצר סט שיקולים שונה לגמרי. יש גרפיקה של דוקטור ג'ים פאן שהזכרתי מ-Nvidia שהיא די פשטנית אבל היא ממחישה את זה די טוב. עד עכשיו רוב משאבי החישוב הושקעו בשלב הטריינינג ומה שנשאר מזה הושקע בפוסט טריינינג ויש איזה פס נורא נורא קטן וצר שהוקדש ל-inference. אבל וככה זה היה עם כל ה-LLMs עד היום, אבל עם סטרוברי החלק שמוקדש ל-pre-training יורד רק לחצי והשאר מתחלק שווה בשווה בין פוסט טריינינג לבין inference. פתאום שלב ה-inference מקבל חלק הרבה יותר שמן ממשאבי החישוב כי זה משפר את התשובות. הטכניקה החדשה הזאת אולי לא מאוד משמעותית בשביל משימות של אסיסטנט כמו תסכם לי את הנקודות במאמר הזה או תגיד לי מה עושה הפונקציה הזאת, שם GPT 4o הוא כנראה מספיק אפקטיבי והוא הרבה יותר זול ומהיר. אבל הפריצת דרך הזאת יכולה להחליף את המירוץ שראינו עד עכשיו לייצר את המודל הכי גדול, דיברנו על זה בפרק 27, במירוץ חימוש של מעבדים גרפיים שישמשו ל-inference. יותר מעבדים גרפיים לכאורה יאפשרו לפתור בעיות יותר מורכבות ואולי גם לבנות סוכנים אוטונומיים אפילו עם מודל יותר קטן. ועד שנבין איך לבנות מוצרים מעל o1, הנה כמה השקות AI מעניינות שקרו לאחרונה. מתן זינגר 10:18 AI באנטרפרייז, מייקרוסופט מול סיילספורס. מתוך דה וורג' השבוע. ציטוט: מייקרוסופט מכריזה על פיצ'ר ה-Copilot Pages החדש שלה שמיועד להיות קנבס לטובת קולאבוריישן מרובת משתתפים מבוסס AI. קופיילוט פייג'ס מאפשרים לכם להשתמש בצ'אט הקופיילוט של מייקרוסופט ולגרור את התשובות אל דף חדש שבו אפשר לערוך אותם בשיתוף פעולה עם אחרים. אפשר לשתף קופיילוט פייג'ס פשוט דרך לינק וקולגות יכולים מיד להתחיל לערוך אותם בדיוק כמו שהם עושים עם מסמך וורד משותף. אפשר גם להטמיע קופיילוט פייג'ס לתוך דפים אחרים בתור קומפוננטס הודות לכך שזה עובד עם ביז צ'אט החדש של מייקרוסופט. אתם יכולים למשוך מידע מהאינטרנט או מקבצי עבודה כדי ליצור תוכנית לפרויקט, סיכום פגישה, מצגת עסקית ועוד הרבה יותר. מייקרוסופט רואה בקופיילוט פייג'ס בתור דרך עבודה חדשה שמשלבת אינפוט מבני אדם ומבינה מלאכותית באותו קנבס. סוף ציטוט. זאת השקה מעניינת של מייקרוסופט. קופיילוט פייג'ס בנוי מעל פלואיד, זאת תשתית שמייקרוסופט הציגה ב-2020 ונועדה לאפשר חיבור של קומפוננטס ממסמכי אופיס מסוגים שונים כמו קוביות לגו ולערוך אותם על ידי מספר משתמשים במקביל. המפתח להבין את הרעיון שמאחורי לשלב כאן את קופיילוט הוא עדכון שבן תומפסון כתב אחרי החשיפה של פלואיד בזמנו. ציטוט: הדרך לחשוב על טימס היא שמנקודת המבט של מייקרוסופט זוהי מערכת ההפעלה והחברה לא הייתה יכולה להיות יותר ברורה לגבי זה. הגרפיקה שהופיעה שוב ושוב בכנס בילד המחישה את זה. טימס הוא ממשק המשתמש ודרך אגב ראוי לציין שמייקרוסופט גם הדגימה פיתוח אפליקציות עבור טימס. האינטרנט זה שכבת ה-I/O הקלט-פלט, פלואיד זה ה-API ומייקרוסופט גראף הוא שכבת הדאטה כמו מערכת הקבצים. מערכות הפעלה אמיתיות כמו ווינדוס, מאק, iOS ואנדרואיד הם למעשה OEMs אומר בן תומפסון ו-OEMs זה מה שיצרניות המחשבים האישיים כמו קומפאק או IBM היו נקראות בימי הזוהר של ווינדוס. ועכשיו תזכרו את האנלוגיה הזאת של בן תומפסון מ-2020 בזמן שאתם שומעים איך סאטיה נאדלה הציג בשבוע שעבר את קופיילוט פייג'ס. זה בעצם UI חדש מעל מערכת ההפעלה במרכאות מייקרוסופט טימס. Satya Nadella 12:28 You can think of Copilot as the UI for AI. It helps you break down these silos between your work artifacts, your communications, and your business processes. And we’re just getting started. In fact, with scaling laws, as AI becomes more capable and even agentic, the models themselves become more of a commodity and all the value gets created by how you steer, ground, fine-tune these models with your business data and workflow. And how it composes with the UI layer of human-to-AI-to-human interaction becomes critical. Today, we’re announcing Wave 2 of Microsoft 365 Copilot. You will see us evolve Copilot in three major ways. First, it’s about bringing the web plus work plus pages together as the new AI system for knowledge work. With Pages, we'll show you how Copilot can take any information from the web or your work and turn it into a multiplayer AI-powered canvas. You can ideate with AI and collaborate with other people. It’s just magical. Just like the PC birthed Office productivity tools as we know them today and the web made those canvases collaborative, every platform shift has changed work artifacts in fundamental ways. And Pages is the first new artifact for the AI age. מתן זינגר 13:52 וחוץ מקופיילוט פייג'ס, הדרך השנייה שבה נאדלה ציין שמייקרוסופט מפתחת את קופיילוט היא להוסיף אותו לכל אחת מהאפליקציות כולל AI שישמש כדי לנהל את האינבוקס שלכם באאוטלוק, להוסיף פקודות פייתון באקסל או לבנות מצגות בפאוור פוינט. בן תומפסון ציין שהשימושים האלה הם הרבה פחות עתידניים וגם הרבה יותר סביר שבאמת יאמצו אותם, לפחות בטווח הקצר, כי זה מתאים לאיך שאנשים כבר עובדים היום. קופיילוט פייג'ס זה חזון הרבה יותר שאפתני של מרחב עבודה מאוחד שמתבסס על AI אבל יש את העניין של ממש לגרום לעובדים להשתמש בזה. הרבה עובדים עלולים להגיב כמו שאני הגבתי לנוטבוק LM. אני יודע שהכלי הזה עורר המון התלהבות אצל הרבה אנשים אבל אני לא הייתי מרוצה ממה שהוא עושה בשביל העבודה שלי, זה לא יצא כמו שאני אוהב שזה יוצא. ואם היה איזה מנהל שהיה אומר לי משהו כמו היי שילמתי עליך על מנוי לכלי החדש הזה ב-10 דולר לחודש כדי להגדיל את הפרודוקטיביטי שלך, תתחיל להשתמש בו ואני רוצה לראות שאתה מתחיל לפרסם יותר מהדורות ויותר פרקים בפודקאסט, אז לא אגיד לכם מה הייתי עונה לו כי הפודקאסט הזה מיועד לכל המשפחה אבל זה לא היה עובד כמו שהוא מתכנן. ואני מתאר לעצמי שהרבה עובדים הם ככה, הם עושים דברים בדרך מסוימת, זה עובד להם והם רגילים לזה, זה נוח להם והם לא יעברו לאיזה קופיילוט פתאום רק אם מישהו אמר להם לעשות את זה. ועוד נקודה להתעכב עליה כאן לפני שנעבור להכרזה שהגיעה מסיילספורס בשבוע שעבר, זה שמייקרוסופט גובה על קופיילוט לפי מושב, per seat. המעסיק משלם על כל עובד שמקבל גישה ליכולות ה-AI האלה. זה מודל מקובל ב-B2B SaaS והגיוני אם חושבים על זה שהיכולות נועדו לעשות את העובדים יותר פרודוקטיביים. אבל כדי שמודל כזה באמת יצליח מבחינת מייקרוסופט, צריך להניח פה שה-AI לא יחליף את העובדים הארגוניים, מה שיקטין את מספר רישיונות הקופיילוט שהארגון קונה, אלא דווקא יגדיר את הפרודוקטיביטי שלהם ויאפשר לארגון לשכור יותר עובדים. זאת הנחה שמתיישבת עם חזון שפאקי מקורמיק כתב עליו והוא קרא לו סופר שפע של אינטליגנציה. הוא טוען שיש מה שנקרא ביקוש מושרה לאינטליגנציה ועבודת ידע. זה כמו שכסוללים עוד ועוד נתיבים וכבישים מהירים אז מופתעים כשהם מיד נהיים פתאום פקוקים גם וזה בגלל שיש מחסור כל כך חמור באופציות תחבורה לעומת הביקוש שהוא הרבה יותר גבוה מהנתיב הנוסף הזה. וככה הוא טוען שזה קורה גם עם עובדי ידע, כמו שהמצאת האקסל רק הגדילה את כמות רואי החשבון, הם פשוט עושים דברים הרבה יותר מתוחכמים ממה שעשו בתקופה שספרדשיט היה ממש גיליון פיזי שעליו כתבו את ההוצאות וההכנסות. כמו ג'אווה או מונגו DB או Object Oriented Programming או הקלאוד, דברים שגרמו למפתחי תוכנה להיות פרודוקטיביים ויעילים יותר לא הפחיתו את כמות המתכנתים אלא להפך, יש הרבה יותר מתכנתים מאז. אז עם המחשבה הזאת, הנה ציטוט מתוך בלומברג. סיילספורס חשפה פיבוט באסטרטגיית הבינה המלאכותית שלה השבוע בכנס דרימפורס השנתי שלה ועכשיו אומרת שכלי ה-AI שלה יכולים לטפל במשימות ללא פיקוח אנושי ובשונה מהדרך שבה היא גובה עבור תוכנה. החברה מפורסמת בכך שהיא הביאה את עידן הסופטוור-אז-א-סרוויס שכלל השכרת גישה לאפליקציות מחשב באמצעות מנוי. אבל בעוד שג'נרטיב AI מטלטל את התעשייה, סיילספורס חושבת מחדש על המודל העסקי שלה עבור הטכנולוגיה החדשה. ענקית התוכנה תגבה שני דולר לכל שיחה שמנוהלת עם הסוכנים החדשים שלה, ג'נרטיב AI שנבנה לטפל במשימות כמו שירות לקוחות או תיאום של פגישת מכירות ללא צורך בפיקוח אנושי. אסטרטגיית התמחור החדשה נועדה להגן על סיילספורס אם AI יוביל לאובדן משרות בעתיד וללקוחות עסקיים יהיו פחות עובדים לקנות עבורם מנויים לתוכנה של החברה. סיילספורס אפילו הולכת על פוטנציאל החלפת העובדים של הטכנולוגיה החדשה, סוכני ה-AI החדשים שלה יאפשרו לחברות להגדיל את קיבולת כוח העבודה שלהן במהלך תקופות עמוסות ללא צורך בגיוס עובדים נוספים אמר המנכ"ל מארק בניוף ביום שלישי במהלך הנאום שלו לכנס דרימפורס השנתי של החברה. סוף ציטוט. זאת גישה הפוכה. במקום לנסות לעשות כסף מזה שעובדים יהיו יותר פרודוקטיביים, האסטרטגיה כאן מנסה לעשות כסף מלהחליף את העובדים. והנה איך שמארק בניוף הסביר את זה בנאום שהוא נתן תחת המצגת Welcome to Agentforce ותקף שם את מייקרוסופט. Marc Benioff 17:47 And then we moved into this Copilot world, but the Copilot world has been kind of a hit and miss world. It’s been a it’s a Copilot world has been a world where customers have said said to us, hey, I got these Copilots but they’re not exactly performing as we want them to. We don’t see how that Copilot world is going to get us to the real vision of artificial intelligence of augmentation, of productivity, of better business results that we’ve been looking for. We just don’t see Copilot as that key step for our future. In some ways, they kind of looked at Copilot as the new Microsoft Clippy. And I get that. But it was pushing us, it was pushing us and they were trying to say to us, what is the next step? And we are now really at that moment and that is why this show, this show is our most important Dreamforce ever. There’s no question this is the most exciting Dreamforce and the most important Dreamforce. And what you’re going to see at this show is technology like you have never seen before. מתן זינגר 18:55 בניוף טען בהמשך שסיילספורס תוכל למנף את כל הדאטה שכבר יש להן לא רק כדי לשפר בני אדם אלא פשוט לעשות את העבודה של הרבה מהם בצורה ישירה. הוא גם שיתף כמה דוגמאות נלוות שאפשר למצוא בחשבון טוויטר שלו מאנשים שבנו סוכנים כאלה. ומעניין להתעכב על ההבדלים בתמחור. סיילספורס גובה עבור יכולת הסוכנים שלה לפי שימוש, למשל שני דולר בשביל אינטראקציית שירות לקוחות שלמה. מייקרוסופט כמו שאמרנו גובה תשלום per seat עבור כל עובד שמשתמש בקופיילוט. זה בעצם המודל שסיילספורס הייתה החלוצה שלו בראשית ימי הסאס ובן תומפסון כתב שהשינוי מעיד על ההבדל העיקרי בחזון לגבי AI. הגדלת פרודוקטיביות של עובדים בגישה של מייקרוסופט או החלפה שלהם לגמרי בגישה של סיילספורס. ואני מודה שלא הייתי לגמרי כן איתכם, לא כללתי את הדרך השלישית שבה סאטיה נאדלה אמר שמייקרוסופט מפתחים את קופיילוט. הם גם מאפשרים לבנות סוכנים. לא ראיתי שום הכרזה על שינוי בתמחור שבא עם זה אבל זה כנראה יהיה אפשרי מבחינת מייקרוסופט אם AI באמת יתברר בתור דרך אפקטיבית להחליף כמות משמעותית של עובדים. והמסקנה שלי מכל זה היא שיותר מכל דבר אחר זה מעיד עד כמה מוקדם השלב שבו אנחנו נמצאים למרות ההצהרות ההחלטיות של נאדלה ובניוף, אף אחד לא יודע עדיין באמת מה תהיה הדרך שבה AI ישנה את איך שעובדים באנטרפרייז ומה יהיה המודל העסקי מאחורי זה. מתן זינגר 20:09 כתיבת קוד עם AI. הנה כמה דברים שסרגיי ברין, קו-פאונדר של גוגל, אמר כשהתארח לאחרונה ב-All-In Summit. Sergey Brin 20:15 But now, like you know writing code from scratch feels really hard compared to just asking the AI to do it. You know, sorry. So what do you do then? Actually I’ve written a little bit of code myself just for just for kicks, just for fun. And then sometimes I’ve had the AI write the code for me. Um, which was which was fun. I mean just one example, I want to see how good our AI models were at Sudoku, so I had the AI model itself write a bunch of code that would automatically generate Sudoku puzzles and then feed them to the AI itself and then score it and so forth. Right. But it could just write that code and I was like talking to the engineers about it and you know whatever we had some debate back and forth, like I came back half an hour later it's done and they were kind of impressed because they don't honestly use the AI tools for their own coding as much as I think they ought to. מתן זינגר 21:14 ומסתבר שברין הוא לא היחיד שמתלהב מהפוטנציאל של AI בכתיבת קוד. לפי פוסט של אריק ניוקומר, סטארט-אפים של AI coding זה הטרנד החם לאחרונה. ציטוט: שתי חברות שמפתחות coding assistants על גבי LLM-ים שלהן, Codium שהיא חברה ישראלית אגב ו-Magic, הוזנקו למעמד של יוניקורן השבוע עם סבבי גיוס גדולים ממשקיעים שכוללים את ג'נרל קטליסט, סקויה ו-נת פרידמן ודניאל גרוס. במהלך האביב Augment שמפתחת כלי סיוע לכתיבת קוד השיגה צ'קים גדולים מ-Index ו-Lightspeed במסגרת סבב B שלהן שבו גייסו 277 מיליון דולר. Cursor, ה-IDE מבוסס AI שמתאים את עצמו לסגנון הקוד של המפתח עם הזמן, הנחית 60 מיליון דולר של מימון במסגרת סבב A מ-Andreesen Horowitz ו-OpenAI ואחרים בסוף אוגוסט. פאונדרים מנסים לבנות סוכני כתיבת קוד יותר מתוחכמים שיכולים לעבוד על גבי פלטפורמות שונות לפתרון של בעיות מורכבות. Replit שמנוהל על ידי באשה משלמים 10 דולר בחודש, השיקה ביום חמישי את הסוכן העדכני שלה שהחברה אומרת שיכול לכתוב קוד, לבנות דאטה-בייסים למפתחים ולהתקין תוכנה על פי פרומפטים באנגלית פשוטה. חברה חדשה נוספת, Honeycomb, מפעילה מספר סוכנים שעברו פיין טיונינג למשימות פיתוח תוכנה שונות כמו תיקוני באגים או בדיקת קוד ויכולים להתחבר לתהליכים במערכות כמו גיטהאב או ג'ירה. החברה נמצאת בישורת האחרונה של מחזור קיץ 24 של Y Combinator והשבוע הגיעה לראש הדירוג של Swebench, אתר שמודד כמה מדויק מודל יכול לפתור בעיות תוכנה אמיתיות בגיטהאב. סוף ציטוט. דיברנו בפרק 27 על הסקפטיות סביב שאלת ה-ROI, ההחזר על כל ההשקעות האדירות ב-AI, אבל נראה שבניגוד לתעשיות אחרות שבהן אימוץ של AI מתמהמה בגלל דברים כמו רגולציה או ניתוח עלויות או סתם עובדים שרגילים לעשות דברים בדרך מסוימת ולא מתלהבים משינויים, מפתחי תוכנה כבר משתמשים בכלי AI לכתיבת קוד בצורה נרחבת. אריק ניוקומר ציטט משקיע הון סיכון שאמר לו שזה אחד האזורים הבודדים באנטרפרייז שרואים בו ערך אמיתי. וזה לא רק סטארט-אפים. עוד ציטוט: סקר שפורסם על ידי גיטהאב לאחרונה מצא ש-97% מהמפתחים שנשאלו השתמשו בכלי AI לכתיבת קוד בעבודה בין אם המעסיק שלהם אישר את זה או לא. אנדי ג'סי מנכ"ל אמזון כתב בפוסט בלינקדאין שהחברה כבר רואה הערכה של 260 מיליון דולר של שיפור ביעילות השנתית לאחר האינטגרציה של עוזר כתיבת הקוד Q אל התהליכים שלה. GitHub Copilot שבבעלות מייקרוסופט זה כבר מקור ענק של הכנסות עבור ענקית הטק. המנכ"ל סאטיה נאדלה ציין בשיחת הוועידה ביולי שקופיילוט הוא עכשיו הישג גדול יותר מאשר כל גיטהאב היה כשמייקרוסופט רכשה אותה. ועדיין משקיעים אומרים שמפתחים חוו מספיק תסכול עם גיטהאב שהם פתוחים לנסות פתרונות אחרים. סוף ציטוט. בהמשך למה שהצגתי קודם בתור גישת מייקרוסופט מול סיילספורס, להגדיל פרודוקטיביות של עובדים לעומת להחליף אותם לחלוטין, מעניין לשאול מה יקרה למפתחי התוכנה. אריק ניוקומר טוען ש-AI לכתיבת קוד זה סוג של frenemy בשבילם. מצד אחד זה עוזר למתכנתים להיות יותר יעילים וזה יכול לחסוך מהם משימות שגרתיות ומשעממות ויש דוגמה ממש מעניינת לזה שאורילץ' נתן בטוויטר. מיגרציה של מערכת לגאסי, אחת המשימות הכי מייגעות והכי מלאות בסיכונים שאפשר לדמיין בשביל מפתחי תוכנה. הוא סיפר על חברה שהשתמשה ב-AI בשביל זה כדי להמיר דאטה שהיה במערכת הישנה לפורמט שאפשר להעלות למערכת חדשה שמחליפה אותה וככה אפשר גם להיפטר מהמערכת הישנה הזאת. סיבוכים בלרדת ממערכות מיושנות ולעבור לטכנולוגיות יותר מודרניות זה למשל מה שבפרק 11 שמענו מג'י-ג'יינס שהיכבה את גייקו בלאמץ טלמטיקה לביטוח רכב וזה מה שאפשר לפרוגרסיב לקחת מהם את ההובלה. אז יש תזה מעניינת על איך AI אולי יכול דווקא לסייע לאינכמבנטס לשדרג מערכות מיושנות לטכנולוגיות מודרניות ואולי להימנע מדיסראפשן. אבל מצד שני AI הוא גם כמובן איום פוטנציאלי על העבודה של הרבה מפתחים. ג'ני לטנג מקרן בסמר הסבירה שהתעשייה חלוקה לגבי האם אפשר לסמוך על כלי קידוד מבוססי AI שיעמדו בסטנדרטים של מפתחים אנושיים. היא הזכירה סקר שהראה ש-43% אמרו שהם סומכים על הדיוק של ה-AI אבל 30% אמרו שהם לא סומכים. 36% מהמהנדסים באותו סקר אמרו ש-AI מתמודד טוב עם בעיות מורכבות, 42% אמרו שהוא לא מתמודד טוב עם בעיות מורכבות. ויש גם נושאים יותר רגישים כמו סייבר סקיוריטי או הגנה על זכויות יוצרים שאפשר להניח שבטוח ידרשו פיקוח אנושי בעתיד הנראה לעין. משקיע אחר אמר שמי שבעיקר צריך לדאוג זה כנראה אנשים שעשו איזה coding bootcamp והשיגו ככה משרה עם משכורת של 200,000 דולר בשנה, עבודות כאלה יהיה קשה למצוא מעכשיו. במובן מסוים זה יכול להזכיר את מה שקרה בתעשיית התרגום, שם כלי AI הגיעו כבר לפני יותר מעשר שנים ושם נוצר מעין אפקט ברבל. הביקוש לעובדים בצד אחד של הספקטרום הוא למתרגמים אנושיים סופר מומחים בשביל משימות שאין שם שום סבלנות לטעויות כמו חוזים משפטיים או מחקר רפואי ומתרגמים אנושיים שמתמחים בדברים האלה מרוויחים שם טוב. בצד השני הביקוש הוא למתרגמים שפשוט יודעים איך לשלב כלי AI לתקתק הרבה עבודה ושם הרבה יותר סבלנות לטעויות או לאיכות נמוכה, בעיקר לכל הדברים שלפני ה-AI בכלל לא היה כלכלי אפילו לתרגם אותם. או שזה אולי יתאים לאנלוגיה היסטורית אחרת, מה שקרה לאמנים עם המצאת הצילום. פעם היו נעזרים בציירים בשביל המון דברים יומיומיים כמו לצייר דיוקנאות או לתעד כל מיני אירועים והמצלמות החליפו אותם בהרבה מהמשימות האלה ואמנם יש מאז הרבה פחות ציירים אבל אלו שנשארו במקצוע זה פשוט שחרר אותם מהביקוש לדברים שגרתיים כאלה ואיפשר להם להתמקד בתשוקות האמיתיות שלהם עם האמנות. וכתבתי קצת על איך פיתוח תוכנה אולי יוכל להתפתח באופן דומה, הנה ציטוט של עצמי: בצעירותי נהגתי להטיח האשמות נוקבות במנהלי פרויקטים שדרשו לבצע התאמות במערכת כדי לספק צרכים של לקוחות, בעיקר במקרים שבהם הדרישה הייתה לפתרון קוויק אנד דרטי שמעגל פינות או לא לוקח בחשבון את כל המקרים. הרגשתי כאילו היושרה האמנותית שלי לא איפשרה לי לעשות דברים כאלה. אני זוכר אדם אחד בצוות, נקרא לו ישי לצורך העניין, שם מתכנת מבריק אבל בתגובה לאחת הדרישות הוא אמר לי אני אולי יכול לעשות את זה בחמש דקות אבל אני קודם צריך ללבוש חליפה של ליצן. זה היה מוזר בשביל המנהלי פרויקטים, זה בסך הכל חברה למטרות רווח, יש לקוח שמשלם כסף בשביל מוצר תוכנה, למה אי אפשר שהתוכנה פשוט תעשה את מה שהלקוח משלם עליו, למי אכפת איך נראה הקוד. אז להוסיף פיצ'רים קוויק אנד דרטי זה אולי בדיוק סוג העבודה שנוכל להשאיר ל-AI לעשות וזה יפנה אנשים מוכשרים כמו ישי שהזכרתי קודם לעבוד על הדברים שבאמת מעניינים ומלהיבים אותם. זה לא סוד גם שעבודה של הרבה מתכנתים יכולה הרבה פעמים להיות לא מאוד מרגשת כמו להמיר הודעות מפורמט API לפורמט שבו הן נשמרות בדאטה-בייס או להוסיף שדות חדשים לסימולטור בדיקות, כל העבודות האלה אולי יהיו אלה שייעלמו בקרוב. ואולי גם אחרי שה-AI תחליף את משימות התוכנה הפשוטות ותייצר את רוב הקוד מאחורי האפליקציות שאנחנו משתמשים בהם, נראה תופעה של גיקים עשירים שמשתמשים באפליקציות יוקרה שכל הקוד שלהם נכתב על ידי מתכנת אנושי ללא שימוש ב-AI. זה יהיה כמו לשלם לצייר או ציירת מאוד מוכשרים בשביל תמונת דיוקן שלכם אפילו שאפשר פשוט לקחת סלפי עם המצלמה של אייפון. אז לשלם למישהו כמו ישי, המהנדס תוכנה סופר מוכשר שמתייחס לקוד שלו כמו ליצירת אמנות, כדי להשתמש דווקא באפליקציית ניהול משימות שהוא כתב בעולם שבו המון אפליקציות זולות יהיו זמינות הודות ל-AI. ואולי בסופו של דבר אפילו נראה גרסה של סמארטפון שעולה 50 אלף דולר ומריץ מערכת הפעלה שכולה נכתבה על ידי מתכנתים בני אנוש ללא AI. זה אולי לא יהיה הטלפון הכי מהיר או הכי מתקדם או הכי יעיל בניצול של הסוללה, אבל סוג הגיקים העשירים שיהיו מעוניינים במשהו כזה יוכלו להגיד שהקוד שרץ שם הוא מאוד נקי ואיכותי וש-AI לא היה מעורב בפיתוח. אני חושב שישי יהנה לעבוד על משהו כזה. סוף ציטוט. זה תרחיש אחד כמובן שגם אני מודה שכתבתי אותו חצי בצחוק. תסריט הפוך הוא ברוח תזת הסופר שפע של אינטליגנציה שהזכרנו קודם והוא ש-AI רק יגרום למפתחי התוכנה להיות יותר פרודוקטיביים ויסיר את המחסומים בפני עוד דברים שהם יוכלו לעשות. זה טיעון של המנכ"ל שותף של אטלסיאן, מייקל קנון-ברוקס, בשיחת ועידה בשנה שעברה. הוא הסביר שהמגבלה של תוכנה היא בצד הביקוש, לא בצד ההיצע. מפתחי תוכנה יעילים יותר אומר יותר היצע של תוכנה שאפשר לכתוב ותוכל לספק יותר מהביקוש. יש תופעה כזאת בכלכלה שנקראת פרדוקס ג'בונס על שמו של הכלכלן שהבחין בה. הוא שם לב שכמנוע קיטור נהיה יותר יעיל והוא למעשה דרש פחות פחם כדי לפעול, אולי היה אפשר לצפות שצריכת הפחם הכוללת תרד אבל היא דווקא עלתה כי היעילות והעלויות הנמוכות יותר פתאום איפשרו לעשות עם קיטור דברים שלא היה כלכלי לעשות לפני כן. והאנלוגיה כאן היא שהמתכנתים הם אולי כמו מנוע קיטור וכלי AI יעשו אותם יותר יעילים, כלומר יגרמו להם לצרוך פחות פחם. אז לאלו מכם שמתכננים להקים סטארט-אפ של AI coding או להשקיע בתחום, במהדורה שמתי מפת שוק מתוך פוסט של קורין ריילי מגרילוק שמראה את הסגמנטים השונים ומי החברות המרכזיות שם. או שפשוט תלכו נגד הזרם, תהמרו שמקצוע הנדסת התוכנה כמו שאנחנו מכירים אותו היום יוחלף על ידי AI כמו שקרה לציור ואז אתם תוכלו למכור קוד בעבודת יד של מתכנתים אמיתיים בסכומי עתק לאספנים. מתן זינגר 29:59 Information superhighway. ציטוט: אם הייתם בחיים בשנות ה-1990 המוקדמות, סיכוי טוב שאתם זוכרים את הביטוי information superhighway, אוטוסטרדת המידע. דיברו על זה בכל רחבי התקשורת, זאת הייתה טכנולוגיית המדיה העתידנית שהרבה אנשים בתעשיות שונות היו משוכנעים שתשנה את העולם. אפשר לסלוח לכם אם הנחתם שאוטוסטרדת המידע היא האינטרנט או לפחות שהאינטרנט הוא מה שאוטוסטרדת המידע הפכה להיות, אבל זה לא נכון. זה פסקה נהדרת מתוך הספר הנהדר How the Internet Happened. נזכרתי בסיפור הזה בעקבות הנושאים הקודמים, המירוץ לחפש שימושים אפקטיביים ל-AI, לבנות מודלים עסקיים מאחורי זה, לנחש מה יהיו ההשלכות. מעל הכל, בייחוד עם פריצות דרך כמו מודל o1, מרחף גם המושג AGI, בינה מלאכותית כללית, artificial general intelligence. הכוונה היא לבינה מלאכותית שתוכל להיות טובה כמו הבינה האנושית על פני טווח רחב של משימות וזאת בעצם הגדרה די מרופלת, יש להרבה אנשים אינטואיציה של מה זה אומר ומה זה יוכל לעשות אבל אין הגדרה ברורה. הביצועים של o1 כבר מנצחים את האדם הממוצע במבחני IQ וגם בשלל מבחנים אחרים, אז האם זה כבר AGI שכל אחד מאיתנו יכול לנהל איתו צ'אט תמורת 20 דולר בחודש? את אירוע ההשקה של אפל בשבוע שעבר ג'ון גרובר סיכם בזה שחסר להם סטיב ג'ובס. צריך פה איש חזון חסר מעצורים כמו שהוא היה כדי להבין איך באמת להשתמש ב-AI. ובפודקאסט שהוא עושה עם בן תומפסון, Dithering, הם צחקו אחר כך על הדמו של Apple Intelligence שהראו שם יוזר כותב כמה בולט פוינטס קצרות וה-AI יצר מזה מייל של כמה פסקאות מנוסח היטב. ובן תומפסון אמר שהיה יותר קל ומהיר פשוט לקרוא את הבולט פוינטס. ואני גם חוויתי תחושה דומה השבוע כשניסיתי להשתמש בכלי החדש של גוגל, ב-notebook LM, כדי ליצור פודקאסט מהמהדורה הקודמת של אירועי יום שישי, זה יצא גרוע לדעתי ומיהרתי להתלונן על זה בטוויטר. כנראה בעיקר כי אין לי שם שליטה על התוצר הסופי. אבל איך לבנות יכולות עריכה ומה ה-UX שצריך להיות בשבילם ובכלל איך עולם הפודקאסטים ייראה עוד 5 או 10 שנים עם AI, אלו שאלות שקשה מאוד לענות עליהם עכשיו. יכול להיות שהאופן שבו כל הטכנולוגיה הזאת תתפתח והשימושים שייבנו מעל זה יהיו כל כך שונים מכל הקופיילוטים וה-coding assistants וה-agents והצ'אט-בוטים שצצים כרגע בכל מקום, שכשאנכלנס במבט לאחור בעוד עשור או שניים, זה ירגיש לנו מיושן כמו שהמושג אוטוסטרדת המידע מרגיש לנו היום. הנה המשך הסיפור מתוך הספר איך האינטרנט קרה. Audio Book Excerpt 32:16 The information superhighway was the fever dream of the telecom industry and the cable industry and the computer industry and even Hollywood. The idea was that we’d all be linked together via a Frankenstein-like combination of the television and the PC. We’d be able to shop from home and exchange video chats with each other and rent movies on demand and receive personalized news and media based on our personal interests. I know. It sounds exactly like the internet. But, all of this was supposed to happen not on computers but on your television, albeit a television made smarter thanks to PC technology and interconnected via wires provided by some combination of wireless, cable, telephone or satellite technology. Many smart people estimated that the value of the information superhighway, as envisioned, was a market worth at least a trillion dollars. TVs were going to become interactive. The smart guys and the money guys were all sure of it. If you’ll remember, when he left Silicon Graphics, Jim Clark originally thought he was going to start an interactive television company, with either TCI or Nintendo. It was Clark’s 1991 paper, the telecomputer, which envisioned a “high-speed computer system for serving audio and movies on demand, virtual reality games, digital forms of daily newspapers, weekly and monthly magazines, libraries, encyclopedias and interactive books.” The colossus of the cable industry, John Malone, announced a future of 500 channels, shopping and movies on demand. Why was television going to be the medium that delivered the interactivity to the mainstream? When Ray Smith of BellSouth was asked this by Wired magazine, he replied simply: “Because that’s where the people are.” Entertainment was the key, not nerdy computers. Again Ray Smith: “You’ve got to start with entertainment. Entertainment on demand, time-shifted sports and time-shifted news.” He simply could not envision that computer networks would be able to deliver this anytime soon. And even if they could: “You’re not going to watch television on a little monitor. You’re going to watch it on a big set. That’s what you’ll use when you want entertainment and you’ll use the PC and keyboard when text is more important.” And Bill Gates actually shared this fever dream. מתן זינגר 35:10 גם ביל גייטס היה שותף לחזון הזה, הנה המשך מתוך הספר. ציטוט: ביל גייטס בא מעולם המחשבים אבל אפילו עבורו המחשבים עדיין היו חנונים מאוד. טלוויזיה הייתה המיינסטרים, טכנולוגיה מתוחכמת ובאופן קריטי עם רוחב פס גבוה. גייטס האמין שעתיד המרושת יגיע דרך הטלוויזיה כי שם היה רוחב הפס. מודמים של 14,400 וחיבורי דייל אפ מסורבלים זה לא יוכל לספק את חוויית המולטימדיה שגייטס דמיין. אבל כבל קואקסיאלי עם רוחב פס גבוה או אולי קווי DSL מחברות הטלקום או אולי לוויינים יוכלו לעשות את העבודה. גייטס היה שותף לחזון העולם של טלוויזיה חכמה ואינטראקטיבית, הוא הסכים שהסלון היה המקום ההגיוני שבו זה יקרה, שם נמצאות העיניים ושם נמצאת התשתית. סוף ציטוט. במהלך שנות ה-90 ביל גייטס ערך סדרה של פגישות במטרה לוודא שלא משנה מה חברות המדיה יעשו, זה יהיה עם תוכנה של מייקרוסופט. היו מאות מיליוני דולרים שזרמו לפרויקטים של טלוויזיה אינטראקטיבית אבל הפרויקט הכי גדול מביניהם נעשה דווקא עם חברה מתחרה במייקרוסופט, סיליקון גראפיקס של ג'ים קלארק שבהמשך גם יקים יחד עם מארק אנדריסן את נטסקייפ, החברה שבאמת פיצחה איך להביא את חזון החיבוריות הזה להמונים. תכף נדבר עליו. טיים וורנר השתמשה בקופסאות ממיר שנבנו על ידי סיליקון גראפיקס כדי להשיק שירות טלוויזיה אינטראקטיבית ל-4,000 בתים באורלנדו בינואר 1995. היה שם סרטים, משחקי וידאו, כתבות ממגזינים, קניון וירטואלי, אבל כמו כל שאר הניסויים שנערכו בזמנו עם טלוויזיה אינטראקטיבית, זה נחל כישלון חרוץ והנה איך שהספר מספר את זה. Audio Book Excerpt 36:41 The biggest reason, in short, that Bill Gates missed the internet, if we can say that he missed it at all, was not that his vision was wrong. Gates like everyone else got that interactivity and networking and smart technology like IAYF was the future of computing. But Gates thought that he was going to bring that to the world, along with his buddies in cable and telecom, and in a pre-packaged, pre-designed way controlled by him. Gates, like Malone and Levin and Diller and everybody else, didn’t anticipate that everything the information superhighway hoped to be would bubble up from somewhere else, and from their perspective seemingly from nowhere, enabled by a technology, the internet, that was controlled by no one. Part of this miscalculation was just the myopia of big business, and especially big media, that, as we’ll see over and over again in this project, was so seemingly common in the internet era. Gatekeepers of media like the newspaper, television and especially music industries simply could not believe that the competitive moats around their decades and centuries old industries could be subverted by messy, nerdy technology that was basically brand new. And in my opinion, part of this frankly was a generational bias. Bill Gates, born 1955, like Diller, born 1942, Jerry Levin, born 1939 and John Malone, 1941, and all the rest were baby boomers, or near boomers. They were the children of the television era in short, and they had come of age when television was king. For them it was taken for granted that television was the sine qua non of mainstream technology, the cultural force that united all of late 20th century society. The computer had made interesting inroads into the average American’s life, but it was still a somewhat marginal, geeky technology better suited for doing work or business. If you wanted to truly reach the vast unwashed couch potatoes, the Joe and Jane six-packs of America, it was thought that the easiest thing to do was make the TV more like the computer. No one imagined that the computer by itself could compete with television for the hearts and minds of everyday Americans. And it certainly not that Bill Gates was unfamiliar with internet technologies in general. Like any good computer hacker worth his salt, he had used the internet in the 1970s and 80s quite a bit. In fact, when Gates developed Microsoft’s first ever software product, a version of the computer language BASIC to be used on the Altair, the first ever personal computer, he had used FTP on Harvard University’s computers to beam his work for storage on Carnegie Mellon computers. But to Gates, the internet was sort of like Unix. It was a technology for geeks like him. What average computer user could be bothered to figure something out that was arcane like FTP? And the internet was a wild, anarchic space, lacking standards and not controlled by anyone. As late as 1994, in fact, Microsoft employees were not even allowed to connect to the internet on Microsoft’s corporate network for fear of hackers, viruses and corporate spies. The internet was not for mainstream users as far as Bill Gates was concerned. Microsoft was a company that thrived by selling carefully controlled user experiences. Microsoft had come to prominence by making computing more mainstream and user-friendly. That’s why Gates’s vision was for the information superhighway, developed by Microsoft and its big media partners and delivered by the mainstream’s idol, the boob tube. It would be a safe and controlled technology, palatable to mainstream users and above all, managed in a way that Microsoft could easily profit from. מתן זינגר 41:13 מארק אנדריסן שבנה את הבראוזר הראשון, מוזאיק, במהלך הלימודים שלו ובהמשך הקים עם ג'ים קלארק את נטסקייפ, היא זאת שלמעשה הביאה את ה-world wide web להמונים. נולד בשנת 1971, זה 16 שנה אחרי ביל גייטס ובתקופה של דור אחר, דור ה-X. הוא הבין את מה שגייטס וראשי תעשיות הכבלים והמדיה מדור הבייבי בומרס לא הבינו לגבי הווב. ציטוט: הווב יוכל לספק את כל ההבטחות של אוטוסטרדת המידע ולעשות את זה בדרך הדמוקרטית האוטופית שכל כך הלהיבה את ה-early adopters של הווב כמו מארק אנדריסן. בטח, אוטוסטרדת המידע הייתה אינטראקטיבית, זה איפשר לכם לדבר בחזרה לטלוויזיה שלכם אבל זה לא איפשר לכם ליצור תוכנית טלוויזיה משלכם. הווב, בניגוד לזה, איפשרה למשתמשים לצרוך תוכן וגם ליצור אותו. כל משתמש, בכל מקום, כל סוג של תוכן וכל אחד יכול היה לעשות את זה מחוץ לשליטה של תאגיד מדיה גדול או שומרי סף כמו חברות הכבלים או מייקרוסופט. סוף ציטוט. אמנם ביל גייטס הבין בסופו של דבר את האינטרנט והצליח לנצח את נטסקייפ, דיברנו על זה קצת בפרק 26. הנקודה המעניינת פה היא שבמשך כמה שנים קודם הוא לצד בכירי תעשיות המדיה השקיעו מאות מיליוני דולרים והתמקדו בחזון מעורפל של information superhighway שכולם היו בטוחים שהוא הדבר הגדול הבא והם פספסו את ה-world wide web שכן הייתה התגשמות של החזון הזה בדרך אחרת לגמרי. יכול להיות שבכל מה שנוגע ל-AI, גוגל התנהגו כמו ביל גייטס בניינטיז. הם המציאו את הטרנספורמר כבר ב-2017 אבל חשבו שהם יכולים לקחת את הזמן עד שהכל יבשיל מסביב ואז פתאום OpenAI כמו נטסקייפ בזמנו צצו משום מקום עם דאלי ועם ChatGPT והביאו את היכולות של generative AI להמונים. או שאולי אנחנו אפילו נמצאים בשלב הרבה יותר מוקדם, הקופיילוטים והצ'אט-בוטים הם בעצמם אולי עדיין אוטוסטרדת המידע והמקבילה של נטסקייפ, הבראוזר של עידן ה-AI עדיין לא הופיע אפילו. מתן זינגר 43:03 זלנוגרד והצ'יפים של Nvidia בסין. זה סיפור כל כך טוב שאני שוקל להתחיל להשתמש בו בתור הדוגמה הקנונית החדשה שלי לחשיבת חוף מזרחי. הנה איך שזה הולך: ג'ואל באר ואלפרד סאלנט היו שני מרגלים שפעלו בתוך ארצות הברית בשירות ה-KGB בשנות ה-30 וה-40 והם לא חזרו לברית המועצות עם סודות לגבי נשק גרעיני, הם חזרו עם ידע לגבי בנייה של רדארים ומערכות צבאיות אחרות בחברות אלקטרוניקה אמריקאיות מובילות. החלום שלהם היה לבנות מחשבים מתקדמים גם בברית המועצות. בסוף שנות ה-50 העבודה שלהם משכה את תשומת הלב של אלכסנדר שוקין שהיה יושב ראש הוועדה הסובייטית הארצית לאלקטרוניקה ושלושתם רצו יחד לשכנע את ניקיטה חרושצ'וב, השליט הסובייטי, שברית המועצות צריכה עיר שלמה שתוקדש למחקר, הנדסה וייצור של סמי-קונדקטורס. שוקין זיהה עוד קודם את האובססיה שהייתה לחרושצ'וב עם להדביק את הפער מארצות הברית בכל דבר, מגידול של תירס ועד לשיגור לוויינים, ושוקין ידע למנף את האובססיה הזאת כדי להשיג משאבים להשקעות באלקטרוניקה אפילו שזה לא תחום שחרושצ'וב השליט הסובייטי הבין בו. אז ב-4 במאי 1962 נערך דמו. ניקיטה חרושצ'וב הגיע לבניין המחלקה לעיצוב מיוחד של תעשיית האלקטרוניקה שנמצא בלנינגרד. שוקין קיבל את פניו יחד עם שני המרגלים לשעבר והם הציגו לחרושצ'וב את ההישגים של תעשיית האלקטרוניקה הסובייטית. הוא שיחק עם מכשיר רדיו זעיר שאפשר להכניס לאוזן ועם מחשב פשוט שיכול היה להדפיס את השם שלו והשלושה הסבירו לו שמכשירים שמבוססים על סמי-קונדקטורס בקרוב הולכים לשמש בשביל חלליות, תעשייה, משרדים ממשלתיים, תעופה ואפילו בשביל התגוננות מפני טילים גרעיניים. וחרושצ'וב כל כך התלהב מהתמונות שהם הראו לו על העיר העתידנית והוא תמך ברעיון שלהם בהתלהבות. כמה חודשים אחר כך הממשלה הסובייטית אישרה את התוכניות לבנייה של עיר סמי-קונדקטורס בפאתי מוסקבה. חרושצ'וב הסביר למנהיגים הסובייטים שמיקרו-אלקטרוניקה זה כמו מוח מכני, זה העתיד שלנו. העיר החדשה זכתה לשם זלנוגרד, שזה המילה הרוסית לעיר ירוקה והיא נבנתה לפי התוכניות שהיו לשוקין ונועדה להיות גן עדן מדעי. קראתי על הסיפור הזה בספר הנהדר Chip War שכינה את זלנוגרד סיליקון ואלי הסובייטית וזאת בעיני עוד דוגמה מושלמת להבדלים בין חשיבת חוף מזרחי לחשיבת חוף מערבי. הסיליקון ואלי המקורי שממוקם בצפון קליפורניה בחוף המערבי של ארצות הברית התפתח בלי שום החלטה ממשלתית. וויליאם שוקלי, דיברנו על הסיפור הזה בפרק 9, הוא הקים את החברה שלו Shockley Laboratories במאונטיין ויו כדי להיות קרוב לאמא שלו שגרה שם והיו שם אז בעיקר פרדסים. וכשבוב נויס וגורדון מור עזבו את שוקלי יחד עם שמיניית הבוגדים, הם הקימו לא רחוק משם את Fairchild Semiconductors ובהמשך את אינטל. היו שם מהנדסים מוכשרים ושאפתנים אחרים שיצאו מ-Fairchild, ה-Fairchildren, שהקימו שלל חברות סמי-קונדקטורס אחרות וכולם נשארו בערך באותו אזור. אז לאט לאט הפרדסים נעקרו והחליפו אותם חברות לייצור שבבי אלקטרוניקה מתקדמים. פאלו אלטו התפתחה ויחד איתה עוד ערים שם באזור אבל הכל קרה באופן אורגני לחלוטין בלי שום הכוונה מלמעלה. הדבר היחיד שהגיע מלמעלה היה תמריצים. אפשר להגיד שהפנטגון הוא זה שבנה את הסיליקון ואלי בשנות ה-1960 אבל זה לא היה דרך איזושהי החלטה של בכירים בממשל, זה נעשה באמצעות מכרזים לטכנולוגיה שהצבא האמריקאי היה זקוק להם במלחמה הקרה לדברים כמו מכ"ם או מערכות הכוונה לטילים והתקציבים של תוכנית אפולו שהייתה במירוץ להגיע לירח לפני הסובייטים. אבל הפנטגון לא הכתיב את המבנה הארגוני או את תוכניות העבודה בסיליקון ואלי. החדשנות בסיליקון ואלי, עצם זה שהשתמשו בשבבי סיליקון ובמקום גרמניום, המצאה של ה-integrated circuit או המיקרו-פרוססור, כל הדברים האלה הגיעו בצורה אורגנית. מה שהניע אותם היה פשוט קפיטליזם, היו שם אנשים צעירים ושאפתנים ומוכשרים שרצו להתעשר. הספר מזכיר סיפור על מהנדס שכשהוא עזב את Fairchild היה צריך למלא את הטופס בדרך החוצה אז תחת סיבת העזיבה הוא פשוט כתב אני רוצה להתעשר. וזה כמובן עזר שהממשל נעתר לבקשתם של בכירי סיליקון ואלי והוא הפחית את שיעור המס על capital gains על רווחי הון וגם איפשר לגופים מוסדיים, גופי פנסיות ודברים מהסוג הזה, להזרים כמויות גדולות מאוד של כסף לקרנות הון סיכון. מודל ההון סיכון בפני עצמו, כל הרעיון של להקצות כסף ליזמים לפי השיקול דעת הבלעדי של מי שמנהל את הקרן, זה כנראה התגלמות החשיבת חוף מערבי. זה הדבר הכי רחוק שאפשר לדמיין מתכנון ריכוזי והכוונה מלמעלה. אבל כמובן זה לא איך שהדברים עבדו בזלנוגרד שבברית המועצות. המקום שלקח לקיצון את חשיבת חוף מזרחי והתעקשות על תכנון ריכוזי, היה סיפור על סטודנט סובייטי שחזר משנה של חילופי סטודנטים בפנסילבניה והוא הבריח איתו מכשיר SN-51 של טקסס אינסטרומנטס, זה אחד המעגלים המשולבים הראשונים שנמכרו בארצות הברית וכשהוא ראה את זה שוקין כינס צוות של מהנדסים והוא פשוט פקד עליהם: Copy it. תעתיקו את זה אחד לאחד בלי שום סטיות, יש לכם שלושה חודשים. האסטרטגיה הזאת של ה-copy it אולי עבדה טוב עם נשק גרעיני אבל לא ברכיבי מחשוב. כי בדרך לייצר את המכשיר המיקרוסקופי הזה בסקייל נרחב הייתה שורה של המצאות שהיו צריכות לקרות באופטיקה מתקדמת, בכימיקלים, במכונות ייצור ולא היה אפשר להעתיק אף אחת מהן רק על ידי להסתכל על התוצר של התהליך הזה, המעגל המשולב SN-51 במיקרוסקופ. כמו שתחשבו על זה שגם אם תגנבו פרוסת עוגה זה לא יעזור לכם להבין מה היה המתכון שאיתו אפו אותה או איך בכלל עובד התנור שבו היא הייתה. ומעבר לזה, הדברים גם הלכו והשתפרו כל הזמן בהתאם לחוק מור, אז גם אם הסובייטים היו מצליחים להעתיק איזה שהוא דיזיין, להשיג את החומרים ולבנות תהליך שיאפשר לייצר אותו, במהלך הזמן הזה התעשייה האמריקאית המשיכה להתקדם ולהשיק עוד עיצובים חדשים עם יותר ויותר טרנזיסטורים בכל פעם. והאסטרטגיה הזאת של copy it למעשה חרצה את גורלם של הסובייטים להיות תמיד מאחור. זלנוגרד אולי נראתה כמו הסיליקון ואלי מבחוץ אבל התרבות בפנים הייתה הפוכה לגמרי. חדשנות ויצירתיות נחשבו לדברים פסולים, תעשיית הסמי-קונדקטורס הסובייטית התנהלה עם סודיות, עם היררכיה בסגנון צבאי ובהתאם להוראות מלמעלה. מי שהתקדם שם היה מי שהיה בירוקרט טוב, לא מי שידע לבנות מוצרים חדשים או לזהות שווקים חדשים. באופן ביזארי הספר אומר מנטליות ה-copy it יצרה מצב שבו מסלול החדשנות של סמי-קונדקטורס סובייטים הוכתב על ידי ארצות הברית, אחת התעשיות הכי רגישות של ברית המועצות תפקדה אם כן כמו שלוחה לא מנוהלת היטב של הסיליקון ואלי. הסיפור הזה מעבר לזה שאני מצאתי אותו מרתק בפני עצמו, גם יכול להיות רקע רלוונטי לידיעה שהתפרסמה בשבוע שעבר, הנה מתוך רויטרס: ממשלת ארצות הברית שוקלת לאפשר ל-Nvidia לייצא שבבים מתקדמים לערב הסעודית שיוכלו לעזור למדינה לאמן ולהריץ את מודלי ה-AI הכי מתקדמים. ממשל ביידן הטיל איסורים גורפים על ייצוא שבבי AI בשנה שעברה בניסיון למנוע מסין דרכים להשיג אותם. הממשלה הסעודית מצפה למשלוח של השבבים הכי מתקדמים של החברה, Nvidia H200. סוף ציטוט. אז הזווית המעניינת כאן היא כמובן סין. AI נתפס בתור טכנולוגיה אסטרטגית עם השלכות צבאיות וחברתיות ברמה לאומית וממשלת ארצות הברית רוצה לשמר את היתרון שיש להם ביחס למדינות יריבות, בעיקר סין. וסין רחוקה מלהיות מה שברית המועצות הייתה. המוסדות שם אמנם ריכוזיים אבל יש רמה מסוימת של עצמאות שמאפשרת לחברות להתחרות על פיתוח חדשנות בדרכים שונות. הם עושים הרבה הרבה מעבר ללהעתיק את זה. ובאופן תיאורטי הם עלולים מפרספקטיבה אמריקאית לפחות להתקדם בווקטור חדשנות אחר שיאפשר להם איכשהו לעשות ליפ-פרוג ולקחת את ההובלה. ולכן זה הגיוני שהמטרה של הממשל האמריקאי תהיה לנסות לשמר אותם על אותה עקומת התקדמות כמו החדשנות האמריקאית, רק כמה צעדים מאחור. Nvidia מוכרת כבר היום מעבדים גרפיים ללקוחות בסין, הם פשוט שבבים חלשים יותר לפי מגבלות שהטיל הממשל האמריקאי. וגם אם היא תתחיל למכור מעבדי H200 המתקדמים ביותר נכון להיום, עד שהם יותקנו בערב הסעודית ואולי גם ייפתחו לשימוש סיני, סדרת ה-Blackwell כבר תצא לשוק עם ביצועים שאמורים להיות בסדרי גודל יותר חזקים. וזה מנגנון שיוכל לשמור את סין במצב דומה לזה שהיה לתעשיית הסמי-קונדקטורס הסובייטית במהלך המלחמה הקרה. על אותה עקומת אינוביישן רק צעד אחד מאחור. וכמובן בשביל שמודל ההליכון, ה-treadmill הזה יעבוד, צריך גם שהתעשייה האמריקאית בעצמה תמשיך לרוץ מהר קדימה. ואם חושבים על זה ככה, אפשר לגלות הרבה יותר סלחנות כלפי שאלות הבועה פוטנציאלית שדיברנו עליהם בפרק 27 או כלפי מנכ"לים שיוצאים בהצהרות נחרצות והשקות בומבסטיות לגבי מוצרים שעלולים לסיים כמו ה-information superhighway. השלכה חיובית של הדינמיקה הזאת היא שהיא מזיזה קדימה את ההליכון והיא שומרת את ההובלה של הסיליקון ואלי ושל תעשיית הטק האמריקאית. עד כאן להפעם, נמשיך בשבוע הבא.
        ]]></content:encoded>
    </item>
    
    <item>
        <title>פרק 31: חידת ההשקעות של ניק סליפ, המיסים של אמזון</title>
        <link>https://mat-mo.github.io/podtext/episodes/vptyqst/prq-31-khydt-hhshq-vt-shl-nyq-slyp-hmysym-shl-mzvn.html</link>
        <guid>https://mat-mo.github.io/podtext/episodes/vptyqst/prq-31-khydt-hhshq-vt-shl-nyq-slyp-hmysym-shl-mzvn.html</guid>
        <pubDate>30 בספטמבר 2024</pubDate>
        <description>Transcript for פרק 31: חידת ההשקעות של ניק סליפ, המיסים של אמזון from אופטיקאסט</description>
        <content:encoded><![CDATA[
            
        ]]></content:encoded>
    </item>
    
    <item>
        <title>פרק 32: כמה סיפורים קצרים</title>
        <link>https://mat-mo.github.io/podtext/episodes/vptyqst/prq-32-kmh-sypvrym-qtsrym.html</link>
        <guid>https://mat-mo.github.io/podtext/episodes/vptyqst/prq-32-kmh-sypvrym-qtsrym.html</guid>
        <pubDate>6 באוקטובר 2024</pubDate>
        <description>Transcript for פרק 32: כמה סיפורים קצרים from אופטיקאסט</description>
        <content:encoded><![CDATA[
            
        ]]></content:encoded>
    </item>
    
    <item>
        <title>פרק 33: המעברים של מטא, מהניוז פיד ועד בינה מלאכותית והמטאוורס</title>
        <link>https://mat-mo.github.io/podtext/episodes/vptyqst/prq-33-hm-brym-shl-mt-mhnyvz-pyd-v-d-bynh-mlkvtyt-vhmtvvrs.html</link>
        <guid>https://mat-mo.github.io/podtext/episodes/vptyqst/prq-33-hm-brym-shl-mt-mhnyvz-pyd-v-d-bynh-mlkvtyt-vhmtvvrs.html</guid>
        <pubDate>16 באוקטובר 2024</pubDate>
        <description>Transcript for פרק 33: המעברים של מטא, מהניוז פיד ועד בינה מלאכותית והמטאוורס from אופטיקאסט</description>
        <content:encoded><![CDATA[
            
        ]]></content:encoded>
    </item>
    
    <item>
        <title>פרק 34: פריצות דרך בבינה מלאכותית, הלקח המר, יצירתיות אנושית, דיסראפשן לחיפוש</title>
        <link>https://mat-mo.github.io/podtext/episodes/vptyqst/prq-34-prytsvt-drk-bbynh-mlkvtyt-hlqkh-hmr-ytsyrtyvt-nvshyt-dysrpshn-lkhypvsh.html</link>
        <guid>https://mat-mo.github.io/podtext/episodes/vptyqst/prq-34-prytsvt-drk-bbynh-mlkvtyt-hlqkh-hmr-ytsyrtyvt-nvshyt-dysrpshn-lkhypvsh.html</guid>
        <pubDate>4 בנובמבר 2024</pubDate>
        <description>Transcript for פרק 34: פריצות דרך בבינה מלאכותית, הלקח המר, יצירתיות אנושית, דיסראפשן לחיפוש from אופטיקאסט</description>
        <content:encoded><![CDATA[
            אבי נתן זינגר 00:00 היי, אני אבי נתן זינגר וטוב שחזרתם לאופטיקאסט. הרבה הכרזות היו ב-AI לאחרונה, אז את הפרק הזה אנחנו נתחיל עם קצת רקע היסטורי על רשתות נוירונים, על חברת DeepMind ו-OpenAI, ואז נגיע לדבר גם על ההתפתחויות היותר עדכניות. וכרגיל, הכל פה למטרות לימודיות בלבד, שום דבר זה לא ייעוץ השקעות, אין המלצות לבצע פעולות בניירות ערך כאן, וקדימה לפרק מספר 34. אבי נתן זינגר 00:25 אפשר להגיד שפריצת הדרך הייתה כבר ב-2007 בכנס NIPS של סוף אותה שנה. ג'פרי הינטון, שבחודש שעבר הוכרז כזוכה פרס נובל, העביר הרצאה תחת הכותרת "רשתות נוירונים עמוקות" (Deep Neural Networks). לקונספט החדש הוא קרא Deep Learning (למידה עמוקה), ואת שאר הטכניקות שהיו נפוצות בזמנו הוא כינה פשוט Shallow Learning (למידה שטחית). ההתפתחויות ב-Deep Learning של תחילת שנות ה-2000 הביאו לסיום תקופה ממושכת של מה שקראו לו AI Winter (חורף גרעיני ב-AI). אבי נתן זינגר 00:55 את השימוש הראשון ברשתות נוירונים מייחסים למכונת ה-Perceptron שנבנתה כבר ב-1957 על ידי חוקר בשם פרנק רוזנבלט במעבדה של אוניברסיטת קורנל ובמימון של הצי האמריקאי. היא נועדה כבר בשנות ה-50 לזהות עצמים ואותיות בתמונות, והמאמר שכתבו עליה אז בניו-יורקר שהכריז עליה בתור מעין "מוח מכני" שהולך להתחרות במוח האנושי. אבל למרות ההבטחות הגדולות וכל ההתלהבות, המכונה הזאת הפכה להיות די שנויה במחלוקת כי היו לה ביצועים מאוד חלשים וגם כמה מגבלות מאוד בסיסיות במודל הזה, שהובילו חוקרים מובילים בתחום לקבוע שהגישה הזאת לא הולכת לעבוד. אבי נתן זינגר 01:29 היה חוקר בשם מרווין מינסקי שהיה מאוד קולני עם הביקורת שלו וממש פירסם ספר ב-1969 שכביכול הוכיח שכל הרעיון הזה של הפרספטרון ורשתות נוירונים נכשלו. זה סתם את הגולל על כל הנושא של רשתות נוירונים למשך כמה עשורים. אבל את ג'פרי הינטון זה לא שיכנע. הוא התחיל את לימודי הדוקטורט שלו בשנות ה-70, בדיוק כשהתייבשו תקציבי המחקר לטובת AI. הם קוצצו בגלל האכזבה מהפער האדיר שהיו בין הציפיות מהטכנולוגיה לבין הביצועים המאוד בסיסיים שהצליחה להציג. אבי נתן זינגר 02:00 אבל הינטון היה בטוח שהוא רואה משהו שכולם מפספסים, שהספר של מינסקי לא באמת הבין את הרעיון מאחורי המודל של רוזנבלט, והינטון האמין גם שאת הבעיות שהיו עם המודל הזה היה אפשר לפתור. הוא המשיך לדמיין מודל שידמה את האופן שבו עובד המוח האנושי. ומכונת הפרספטרון הייתה רק שכבה אחת של נוירונים, אבל מה אם היה אפשר לבנות רשת שמורכבת מכמה שכבות? ומה אם יהיה אלגוריתם שקובע באופן אוטומטי מה צריכים להיות הקשרים בין כל הנוירונים האלה והמשקל שצריך לייחס לכל אחד מהם? אבי נתן זינגר 02:25 באחד הקורסים שעשיתי בסטנפורד היה פרופסור מבוגר שהקפיד להזכיר שאת כל האלגוריתמים והטכניקות שהוא מלמד פיתחו כבר בשנות ה-80, אבל עכשיו נתנו לזה שם סקסי כמו Deep Learning והוא אמר שפתאום כולכם נרשמים לקורס. מה שהיה חסר עדיין בשנות ה-80, מעבר לפיתוח המתמטי, היה כוח חישוב שיאפשר להריץ את הטכניקות האלה על פני רשתות נוירונים מספיק גדולות עם כמויות משמעותיות של מידע. בתחילת שנות ה-2000 התברר שהמעבדים הגרפיים של Nvidia, שבמקור תוכננו כדי להאיץ חישוב של גרפיקה ממוחשבת, יכולים להתאים מאוד גם כדי להאיץ אימון של רשת נוירונים. אבי נתן זינגר 03:10 לי דנג היה מנהל מחקר AI במיקרוסופט. הצוות שלו עבד שלוש שנים כדי לבנות מערכת לזיהוי דיבור (Speech Recognition) שעדיין התקשתה להציג שיפור משמעותי לעומת המערכת הקודמת שהייתה במיקרוסופט. ב-2008 הוא נתקל בג'פרי הינטון שהתלהב מזה שרשתות נוירונים לטענתו התחילו לעבוד טוב על דיבור. דנג היה מאוד סקפטי כי הינטון לא היה מומחה לזיהוי דיבור ורשתות נוירונים מעולם לא עבדו טוב על שום דבר מאז שנות ה-50. ובכל זאת דנג השתכנע להזמין את הינטון למעבדה שלו ברדמונד, ואחרי כמה שעות של לכתוב קוד ביחד היה להם כבר פרוטוטייפ שהציג ביצועים לא רעים בזיהוי דיבור. הוא היה כל כך הרבה יותר פשוט ואלגנטי ממערכות שכללו אוסף ענק של חוקים שנכתבו באופן ידני. אבי נתן זינגר 04:09 ההתקדמות שלהם נתקעה כשדנג התקשה להשיג אישור לרכוש את המעבדים הגרפיים שהינטון ביקש כדי להמשיך את הפרויקט. כל GPU עלה 10,000 דולר והמנהלים של דנג התנגדו לבזבז כסף על ציוד של משחקי מחשב בשביל מחקר של AI. אבל דנג התעקש ובסוף הצליח להשיג את התקציב. ואז שני סטודנטים לדוקטורט מהמעבדה של הינטון הצליחו לבנות במיקרוסופט תוך כמה חודשים ספורים מערכת זיהוי דיבור שהייתה הרבה יותר טובה מכל מה שמחלקת המחקר כולה של מיקרוסופט בנתה בכל העשור שלפני כן. אבי נתן זינגר 04:39 הבאה בתור הייתה גוגל. אחרי שנפטרו גם שם בעיות של הרמת גבה סביב דרישות רכש של GPUs, היה דוקטורנט אחר מהמעבדה של הינטון שהצטרף בתור אינטרן כדי לאמן בגוגל רשת נוירונים. תוך שבוע אחד המערכת החדשה כבר הציגה ביצועים יותר טובים מאשר שירות זיהוי הדיבור שרץ בתור חלק ממערכת ההפעלה אנדרואיד, והמערכת החדשה הזאת החליפה את השירות הישן תוך כמה חודשים. הייתה עוד מערכת שהם אימנו שם כדי לזהות ולחפש מילים בתוך סרטוני יוטיוב, שדי מהר הציגה תוצאות כל כך טובות שלא היה אפשר להאמין שזה אמיתי. מסתבר שחוץ מתקציב ל-GPUs, עוד יתרון של חברות האינטרנט הגדולות הייתה שיש להן המון המון דאטה שאפשר לאמן עליו את רשתות הנוירונים האלה. אבי נתן זינגר 05:25 קצת אחר כך רשתות נוירונים התחילו לעבוד טוב גם על תמונות (Computer Vision). הרעיון והחזון היו של איליה סוצקבר שהיה סטודנט במעבדה של הינטון, והביצוע היה של אלכס קריז'בסקי שהתמחה באמנות האפלה של תכנות אלגוריתמים למעבדים גרפיים. ב-2012 המערכת שלהם, AlexNet, הציגה ביצועים שומטי לסתות באתגר של זיהוי תמונות בסקייל נרחב על מאגר בשם ImageNet. אחוז השגיאה ש-AlexNet השיגה היה 15% לעומת מעל 26% למערכת שהגיעה במקום השני בתחרות. העולם הבין שרשתות נוירונים הן כן שימושיות אחרי הכל, זה פשוט לקח להם כמה עשורים להגיע לבשלות. שנה אחרי AlexNet גוגל רכשה את הסטארט-אפ שהינטון הקים יחד עם סוצקבר וקריז'בסקי ב-44 מיליון דולר. ב-2013 44 מיליון דולר עוד נחשב הרבה כסף בשביל סטארט-אפ AI. אבי נתן זינגר 06:15 הסיפורים האלה שקרו בגוגל ובמיקרוסופט כשרשתות נוירונים הצליחו תוך זמן מאוד קצר לגמד ולהפיל על מערכות מורכבות שהושקעו בהן עשרות שנות אדם של עבודה ואופטימיזציות ושיפורים, משקף תבנית שחזרה על עצמה שוב ושוב לאורך ההיסטוריה של ה-AI. יש מאמר שנכתב ב-2019 על ידי חוקר בשם ריץ' סאטון שקרא לזה "הלקח המר" (The Bitter Lesson). הוא הסביר שההנחה שהסתתרה מאחורי הרבה מהמחקר ב-AI ב-70 השנים האחרונות הייתה שכוח המחחשוב הזמין נשאר קבוע. אבל חוק מור המשיך לעבוד כל הזמן הזה ועל פני קווי זמן מספיק ארוכים כוח המחשוב הזמין גדל בצורה מאסיבית, וזה מגמד את השיפורים שאפשר להשיג על ידי זה שמקודדים יוריסטיקות וחוקים שנועדו לחקות מומחים אנושיים לתוך מערכות אוטומטיות. אבי נתן זינגר 07:12 במציאות שתי הגישות האלה סותרות אחת את השנייה. כשמתמקדים בגישה אחת נוטים להזניח את השנייה. אז גישת הידע האנושי כשמתמקדים בה, זה נוטה לסבך את השיטות באופן שעושה את זה מאוד קשה לשלב טכניקות כלליות ולעשות סקייל כשכוח המחשוב הזמין גדל. השיטות שניצחו את קספרוב, לפי מה שהוא הסביר, אלוף העולם בשחמט ב-97, התבססו על מחקר עמוק ומקיף. חוקרים שהתמקדו בשחמט וניסו לבנות מערכת מחשב שתבין את המבנה הייחודי של המשחק ותמנף את כל הידע האנושי סביבו, זלזלו בגישות פשטניות יותר שהתבססו על חומרה מאוד חזקה שאפשרה לבדוק את כל מרחב המהלכים האפשריים. אבל חוקרי השחמט התאכזבו כשהמערכת ברוט-פורס ניצחה בסוף כי זה לא בדיוק האופן שבו אנשים משחקים שחמט. אבי נתן זינגר 08:06 ואותו סיפור יחזור אחר כך עם המשחק גו 20 שנה אחרי זה. נגיע לזה בהמשך הפרק. מה שמבטא מצוין את הלקח המר בעיניי זה האופן המפורסם שבו סאטיה נאדלה הגיב כשהציגו לו בפעם הראשונה את היכולות של GPT. הוא פשוט קטע את ההדגמה בגסות ושאל איך זה ש-OpenAI הצליחו לעקוף את היכולות של פרויקט AI שעליו עובדים 1,500 חוקרים ב-Microsoft Research במשך עשורים. אם OpenAI בנו את זה עם 250 איש, למה בכלל יש לנו את Microsoft Research? ואפשר היה לשאול בדיוק את אותה שאלה גם אחרי החצי יום שג'פרי הינטון בילה במיקרוסופט ב-2009 בלכתוב קוד עם לי דנג. אבי נתן זינגר 08:50 המאמר של ריץ' סאטון מתאר את זה ככה: בהתחלה חוקרי AI מנסים לשלב ידע אנושי בתוך ה-agents שלהם. זה תמיד עוזר בטווח הקצר, משפר קצת את הביצועים וזה מאוד מתגמל בשביל החוקר. אבל בטווח הארוך זה נתקע באיזושהי תקרה וזה אפילו מונע התקדמות נוספת. בשלב מסוים פריצת הדרך האמיתית מגיעה על ידי גישה הפוכה של חיפוש ולמידת מכונה באמצעות הרבה יותר כוח מחשוב. ובסופו של דבר ההצלחה הזאת נגועה באיזושהי מרירות כי כוח המחשוב היה זה שניצח את הגישה שמשלבת מומחיות אנושית. אז משהו אחד שצריך ללמוד מהלקח המר הוא הכוח האדיר של טכניקות לשימוש כללי (General Purpose) שיכולות לעשות סקייל יחד עם כוח מחשוב חזק יותר בלי להיתקע בתקרה. שתי גישות כאלה הן Search ו-Machine Learning. אבי נתן זינגר 10:11 דמיס חסביס, הפאונדר והמנכ"ל של DeepMind שממשיך לנהל אותה בתוך גוגל עד היום, את דייוויד סילבר, אחד העובדים הראשונים בחברה, הוא פגש כבר בתור נער בטורניר שחמט באנגליה. חסביס נחשב אז לעילוי והוא זכה בכמה טורנירים של פנטמיינד - זה כמו אולימפיאדה רק למשחקים כמו שחמט ודמקה ושבץ נא. ולצד האובססיה למשחקים הייתה לחסביס גם אובססיה לבינה מלאכותית. החלום שלו היה לבנות מכונה שתוכל לחקות את המוח האנושי. התואר הראשון של חסביס היה במדעי המחשב ולימודי הדוקטורט שלו התמקדו במדעי המוח. את הפוסט-דוקטורט הוא התחיל במעבדה באוניברסיטת לונדון שממש ישבה בצומת שבין שני הדברים האלה, מדעי המוח ו-AI, והפרופסור שהקים אותה היה לא אחר מאשר ג'פרי הינטון. אבי נתן זינגר 11:15 במעבדה הזאת חסביס פגש את שיין לג, שעדיין עובד איתו ב-DeepMind היום, ואת מוסטפה סולימאן, שהיום הוא המנכ"ל של Microsoft AI. עם שני השותפים האלה הם הקימו ביחד את DeepMind ב-2010. השם של החברה משקף את השאיפה לשלב בין Deep Learning לבין המוח האנושי (Human Mind). המטרה המוצהרת איתה הם פתחו את התוכנית העסקית שלהם הייתה Artificial General Intelligence (בינה מלאכותית כללית - AGI). הם התחילו מלבנות תוכנה שתוכל לשחק משחקי מחשב קלאסיים משנות ה-80 כמו פונג או פולשים מהחלל או Breakout שובר קירות. אבל בניגוד לגישות שדגלו בלקודד יוריסטיקות וחוקים לתוך התוכנה, האלגוריתם של DeepMind פשוט למד איך לשחק במשחקים האלה בעצמו דרך ניסוי וטעייה. אבי נתן זינגר 12:15 הטכניקה הזאת נקראת Reinforcement Learning. האלגוריתם מנסה כל מיני מהלכים, רואה מה התוצאה שלהם ואז בהתאם מעדכן את ההסתברות שהוא יבצע את אותו מהלך בפעם הבאה שהוא ייתקל במצב דומה. אחרי כמות מספיק גדולה של משחקים שהאלגוריתם משחק לבד, מגיעים לאלגוריתם עם משקלים עם הסתברויות שנלמדו בצורה אוטומטית. האלגוריתם למד בעצמו איך לשחק וזה רעיון שנועד לחקות את האופן שבו המוח של ילדים למשל לומד איך לשחק במשחקים האלה. במקרה של Breakout זה לקח למחשב בערך שעתיים כדי למצוא טריק שיאפשר לנצח את המשחק במהירות דרך זה שפותחים מעבר של כמה בלוקים שדרכה הכדור יכול לעבור אל מאחורי הבלוקים ואז הוא קופץ הלוך ושוב בין הקיר לבין הבלוקים ומוריד את כולם די מהר. המערכת הייתה מסוגלת לשחק ככה במהירות ודיוק גבוהים הרבה יותר מכל שחקן אנושי. אבי נתן זינגר 13:30 חסביס הצליח להשיג פגישה עם פיטר ת'יל, אחד המשקיעים הידועים בסיליקון ואלי ובעצמו חובב שחמט, שהשקיע ב-DeepMind 1.4 מיליון פאונד בסבב ה-seed שלהם. ופיטר ת'יל גם הכיר להם חבר נוסף מקהילת המיליארדרים בסיליקון ואלי, שהוא בעצמו מכיר עוד מהימים שלהם ביחד ב-Paypal, את אילון מאסק. בתור יועצים טכניים הם גייסו גם את ג'פרי הינטון ולצידו גם את יאן לקון, שגם היה חלק מהקבוצה הקטנה שהאמינה ברשתות נוירונים בשנות ה-80 וה-90, והיום לקון הוא מוביל את מחקר ה-AI בחברת מטא. זאת הייתה קהילה די קטנה של חוקרי רשתות נוירונים במהלך החורף AI הארוך, והיום הרבה מהם מובילים את תחום ה-AI בחברות הביג-טק או מנהלים בעצמם חברות בשווי של מיליארדי דולרים. אבי נתן זינגר 14:12 הסיפור כפי שהוא מסופר בספר Genius Makers הוא שאילון מאסק צפה בסרטון של DeepMind AI משחק באחד המשחקים האלה בזמן שהוא טס במטוס פרטי, ולארי פייג' גם היה על הטיסה הזאת. הוא שמע את השיחה של מאסק לגבי DeepMind וככה הוא למד על החברה החדשנית הזאת מלונדון. ופייג' החליט שגוגל חייבת לקנות אותם. למשימת השכנוע הוא גייס את ג'פרי הינטון שנקנה על ידי גוגל כבר ב-2012 והיה אחד המנטורים של DeepMind. חסביס העדיף להישאר עצמאי אבל הוא השתכנע שהחברה לא תהיה מסוגלת להתחרות מול ענקיות הטק על לשלם משכורות לחוקרי AI ועל לרכוש מעבדים גרפיים. את השיחות בנוגע לרכישה חסביס קיים אז עם ג'פרי הינטון וגם עם ג'ף דין, שהוא כנראה המהנדס הכי מוכשר ומוערך בהיסטוריה של גוגל, ובזמנו הוא ניהל את Google Brain, פרויקט הבינה המלאכותית של גוגל. חסביס השתכנע ובינואר 2014 הוכרז שגוגל רוכשת את DeepMind ב-650 מיליון דולר. אבי נתן זינגר 15:24 אפשר להגיד ש-DeepMind שילמה על הרכישה של עצמה כשהיא אימנה מערכת AI לניהול צריכת החשמל בדאטה סנטרס של גוגל. המערכת ניהלה את ההפעלה של מנגנוני קירור בצורה כל כך יעילה שהיא חסכה לגוגל מאות מיליוני דולרים. מעבר לניהול צריכת חשמל, גוגל שילבה Deep Learning בשורה ארוכה של מוצרים - מ-Photos דרך Gmail ואפילו באלגוריתם החיפוש. ב-2007 ג'פרי הינטון התארח בגוגל כדי להרצות על הדבר החדש הזה, על רשתות נוירונים, זה עוד הרבה לפני ש-Deep Learning התפוצץ ובטח לפני שגוגל קנתה את הסטארט-אפ שלו. והוא תיאר שם איך אלגוריתם כזה אולי יוכל להיות שימושי גם לחפש באוסף עצום של מסמכים. הוא אמר בצחוק שאם רק תהיה חברה שתהיה מוכנה לספק קצת כסף כדי שנוכל לבנות את זה. והחזון הזה הפך למציאות 8 שנים מאוחר יותר כשדווח ב-2015 שמערכת בשם RankBrain שמבוססת על רשת נוירונים אחראית כבר ל-15% מתוצאות החיפוש בגוגל ומשיגה תוצאות באיכות הרבה יותר גבוהה מהמערכות הוותיקות של החברה. זוכרים את הלקח המר שדיברנו עליו קודם? זה בא לידי ביטוי גם בסיפור הזה. אבי נתן זינגר 16:41 השימוש הנרחב ב-AI הציב אתגר בצד התשתיות. ג'ף דין הבין שאם כל אחד ממיליארד הטלפונים שמריצים אנדרואיד ישתמש במערכת זיהוי הדיבור החדשה של גוגל רק במשך שלוש דקות ביום, זה כבר יספיק כדי שגוגל תהיה חייבת להכפיל את הדאטה סנטרס ותשתיות המחשוב שלה כדי להתמודד עם זה. "אנחנו פשוט נצטרך עוד גוגל", היה איך שהוא ניסח את זה, וזאת הייתה בעיה מאוד גדולה. זה הוביל בסופו של דבר לפתח שבב ייעודי, Tensor Processing Unit (TPU), שנועד להיות יעיל במיוחד כדי לעבד טנסורים - אלו האובייקטים המתמטיים ברשתות הנוירונים של גוגל. היכולות של המעבד הזה הן די מוגבלות יחסית ל-GPU של Nvidia, אבל את המשימות הספציפיות שהוא נועד לבצע ה-TPU יכול לעשות הרבה יותר מהר. מעבד הטנסור היה מה שאיפשר לצוות המחקר של גוגל למשל לעמוד במשימה שאפתנית שג'ף דין הציב בפניהם ב-2015 - לאמן על פני כל המידע באינטרנט מערכת שתוכל לתרגם בין שפות. ה-TPU הפחית את זמן התרגום של משפט בודד מ-10 שניות לכמה אלפיות שנייה. כמה חודשים מאוחר יותר כשהושקה גרסה של Google Translate שמתבססת על רשת נוירונים. אבי נתן זינגר 18:12 והיו גם המשחקים. ב-2017 DeepMind פירסמה מאמר שמתאר את AlphaZero, תוכנית מחשב שנועדה לשחק שחמט. תהליך האימון התבצע על מעבדי ה-TPU, והקלט היחיד היה חוקי משחק השחמט בלי טבלאות מצבים או יוריסטיקות או ספרים שנכתבו על המשחק. רק באמצעות טכניקה של Reinforcement Learning התוכנית למדה את האלגוריתם באמצעות זה שהיא שיחקה נגד עצמה עשרות מיליוני משחקים של שחמט. AlphaZero השיגה ביצועים עדיפים מול כל המנועים המובילים באותה תקופה והפכה לשחקן השחמט האוטומטי הכי טוב בעולם. אבי נתן זינגר 18:42 וזה המשיך מעבר לשחמט. בנסיעה למטה של גוגל ב-Mountain View אחרי הרכישה, דמיס חסביס גילה שהוא חולק תחום עניין משותף עם סרגיי ברין, הקו-פאונדר של גוגל, כי שניהם מאוד התלהבו מהמשחק גו. סרגיי סיפר שבזמן שהוא ופייג' בנו את גוגל בתור סטודנטים בסטנפורד, פייג' ממש דאג מכמה זמן השותף שלו מבלה בלשחק גו. וחסביס אמר שלדעתו הצוות שלו מסוגל לבנות מערכת שתנצח את אלוף העולם בגו. זאת הייתה הצהרה מאוד שאפתנית בגלל שגו זה משחק הרבה יותר מורכב משחמט. יש הרבה יותר מהלכים שכל שחקן יכול לבצע בכל תור, וכשזה גדל בצורה אקספוננציאלית על פני משחק שלם זה מוביל לזה שמספר המצבים האפשריים במשחק גדול יותר ממספר האטומים על פני כדור הארץ. אז בשביל לפתח אסטרטגיה צריך לנתח מרחב אפשרויות שהוא בסדרי גודל יותר עצום מאשר בשחמט. אבי נתן זינגר 19:56 את האופן שבו חסביס ניהל את פרויקט AlphaGo, ג'פרי הינטון השווה לאופן שבו אופנהיימר ניהל את ה-Manhattan Project, וזאת לא תהיה הפעם האחרונה שמשווים בין פיתוח של AI לפיתוח של נשק גרעיני בשנות ה-40. מעל 200 מיליון אנשים צפו בסדרת המשחקים של המערכת האוטומטית AlphaGo מול אלוף העולם לי סדולה שנערך בקוריאה במרץ 2016, ו-AlphaGo הצליחה לנצח בסדרה של חמישה משחקים באירוע שהביא לתודעה הציבורית את מהפכת ה-AI כי גו נחשב לפסגת האינטליגנציה האנושית ועכשיו המכונה התעלתה על המוח האנושי גם כאן. וחשוב לציין גם על התרומות האדירות של עוד מערכת מבית DeepMind בשם AlphaFold שהציגה ביצועים מרשימים בניתוח מבנה של חלבונים מורכבים. דמיס חסביס זכה בפרס נובל לכימיה לאחרונה יחד עם חוקר נוסף מ-DeepMind בשם ג'ון ג'מפר. אבי נתן זינגר 21:10 הניצחון של AlphaGo המחיש את העוצמה של הטכנולוגיה החדשה וגם את האפשרות שיום אחד היא תאפיל על האנושות. אבל היו בסיפור הזה כמה נקודות מעודדות בעיניי לגבי עתיד היצירתיות האנושית. אחת מהן הייתה במהלך המשחק הרביעי בסדרה. אחרי 77 מהלכים לי פשוט עצר ובהה בלוח במשך 20 דקות, ואחר כך הוא ביצע מהלך שגרם ל-AlphaGo להתבלבל. מהלך 78 של לי הוציא את AlphaGo מאיזון והתחזיות של האלגוריתם לגבי סיכויי הניצחון של עצמו במשחק התחילו לצנוח. אחרי עוד כמה שעות AlphaGo נכנעה, זה היה ההפסד היחיד שלה בסדרה. ואחר כך אחרי שהם בדקו את הלוגים, חסביס הסביר ש-AlphaGo פשוט לא צפתה את מהלך 78 של לי סדולה. האלגוריתם העריך את ההסתברות ששחקן גו אנושי אי פעם יבצע מהלך כזה בתור פחות מ-1 ל-10,000. אבי נתן זינגר 22:24 אז מסתבר שה-AI דחפה את אלוף העולם בגו להיות טוב יותר ויצירתי יותר ולנסות מהלכים חדשים שאף אחד לא ניסה אף פעם. ואולי יש כאן מסר מעודד לגבי ההשפעה של AI על היצירתיות האנושית באופן כללי, כי אולי היא תדחוף אותה לרמות חדשות. יש מאמר שהתפרסם כמה שנים מאוחר יותר שנפתח בציטוט של לי סדולה על זה שההפסד ל-AlphaGo גרם לו לרצות ללמוד את המשחק יותר לעומק. ובהמשך המאמר מראה שהיה זינוק במספר המהלכים המקוריים של שחקני גו אנושיים מאז סדרת המשחקים הזאת ב-2016. ויחד עם הזינוק ביצירתיות יש גם עלייה באיכות של האסטרטגיה שהם מפעילים. ואולי יהיה אפקט כזה גם בעוד תחומים, למרות שיש הרבה תחזיות קודרות ששומעים מהרבה אנשים על זה שהאינטליגנציה האנושית הולכת לאבד את הרלוונטיות שלה. אולי דווקא ההשפעה של AI תהיה לעורר השראה בקרב בני אנוש ולהוביל אותנו לפרוץ את גבולות היצירתיות האנושית בתחומים כמו מוזיקה או כתיבה או אמנות או עיצוב ואולי אפילו הנדסה. אבי נתן זינגר 23:49 לא כולם היו מרוצים מהרכישה והסיסוג של DeepMind בתוך גוגל. למשל אילון מאסק שכתב בסוף 2014 ציטוט: "הסיכון שמשהו מאוד מסוכן הולך לקרות הוא במסגרת של 5 השנים הקרובות, 10 שנים לכל היותר. זה לא מקרה של לקרוא זאב על משהו שאני לא מבין בו, אני לא לבד במחשבה שאנחנו צריכים לדאוג. חברות ה-AI המובילות נקטו בצעדים נרחבים כדי לדאוג לבטיחות, הן מכירות בסכנה אבל מאמינות שהן יוכלו לעצב ולשלוט בסופר-אינטליגנציה דיגיטליות ולמנוע מהגרסאות הרעות לברוח אל האינטרנט. עוד נראה." סוף ציטוט. אבי נתן זינגר 24:28 בתור משקיע מוקדם ב-DeepMind, מאסק לא היה מרוצה מהמכירה לגוגל. הוא סיפר שלארי פייג' היה חבר קרוב שלו, אבל כמו שמאסק ניסח את זה: "לארי פייג' עלול לבנות משהו מרושע בלי להתכוון לזה". מאסק המשיך לדבר על הסכנות שבפיתוח AI ולנסות לשכנע חוקרים מובילים בתחום להצטרף אליו, מה שבסופו של דבר הוביל להכרזה המשותפת של אילון מאסק וסם אלטמן על הקמת OpenAI בדצמבר 2015. איליה סוצקבר שהסכים לעזוב את גוגל לטובת המיזם החדש מונה להוביל שם את המחקר, וגרג ברוקמן שהיה אז ה-CTO של Stripe עזב כדי להצטרף בתור ה-CTO של החברה החדשה. OpenAI הוצגה כחברה ללא מטרות רווח שנועדה להטיב עם כלל האנושות. אבל בן תומפסון היה כבר אז קצת סקפטי לגבי זה. הוא כתב כבר בהתחלה שזה לא ברור אם לקחת משהו שהוא כביכול כל כך מסוכן ולעשות אותו זמין ופתוח בצורה נרחבת ישפר את המצב או דווקא יחמיר את הבעיה. אבי נתן זינגר 25:39 מצד שני כן אפשר לראות היגיון עסקי מאחורי המהלך הזה. לפייסבוק ולגוגל היה אז יתרון אדיר מבחינת גישה לטאלנט בתחום שכולו היה מועסק באחת משתי החברות האלה, וגם מבחינת כמויות הדאטה שהם אגרו. חברה שכביכול נועדה להיטיב עם האנושות תוכל לגייס חלק מהחוקרים המובילים ב-AI, כמו שOpenAI עשתה בהצלחה עם סוצקבר כבר מהיום הראשון, ולסגור חלק מהפער מול חברות הביג-טק. וזה יוכל לאזן את המשחק למשל בשביל טסלה, החברה של מאסק, או בשביל סטארט-אפים שיוצאים מ-Y Combinator, האקסלרטור המוביל שסם אלטמן ניהל בזמנו. אבי נתן זינגר 26:24 מה שהתברר די מהר היה שזה עולה הרבה מאוד כסף לבנות AGI, גם אם עושים את זה בשביל מטרה נעלה כמו להביא את הטכנולוגיה הזאת לכלל האנושות. הטאלנט שצריך בשביל לבנות את זה נדרש לוותר על משכורות מאוד מאוד גבוהות שהגיעו למשל במקרה של איליה סוצקבר למיליוני דולרים בשנה שגוגל הציעו לו כדי לא לעזוב לטובת OpenAI. וגם ה-GPUs של Nvidia עולים המון כסף, אי אפשר לממן את כל זה רק מתרומות לצדקה ולצפות להתחרות בגוגל ובפייסבוק. ועוד תובנה שסם אלטמן כנראה הגיע אליה, וכאן זו רק השערה שלי, אבל נראה שבניגוד לתוכנית המקורית לבנות AI פתוח ולחלוק אותו עם כל העולם כדי להיטיב עם סטארט-אפים בוגרי Y Combinator ככה שיהיה להם סיכוי להתחרות מול גוגל ופייסבוק, אני חושב שאלטמן בשלב מסוים פשוט הבין ש-OpenAI בעצמה הפכה להיות ההזדמנות לנצח את גוגל ופייסבוק, ועל הסיכוי הרבה יותר גבוה לעשות את זה מכל סטארט-אפ אחר שעבר ב-YC. אבי נתן זינגר 27:42 ב-2018 עדכנו את הצ'רטר של OpenAI. באופן אירוני החברה שנושאת את השם Open AI, AI פתוח, לפי הצ'רטר החדש הולכת להפסיק לשתף בפרטים אודות המחקר שלה. באותה שנה גם אילון מאסק עזב את הדירקטוריון של החברה וכדי לממן את הפיתוח וההתקדמות אלטמן הגיע להסכם עם סאטיה נאדלה מנכ"ל מיקרוסופט שתשקיע אז מיליארד דולר בחברה של אלטמן, שאותם OpenAI הולכת להוציא על תשתיות מחשוב בענן של מיקרוסופט. זה מה שהוביל למבנה מוזר שבו חברת OpenAI Non-profit שולטת בחברה בת OpenAI For-profit שגייסה כסף ממיקרוסופט. כתבתי בהרחבה על המבנה המוזר והבעייתיות סביבו אחרי ניסיון הפוטש בסם אלטמן בשנה שעברה, והייתה בדרך גם תביעת טרולינג שאילון מאסק הגיש כנגד החברה בגלל שינוי הכיוון שהיא לקחה. כתבתי על כל זה ויש לינקים במהדורה אז אני לא הולך להרחיב לגבי זה כאן. אבי נתן זינגר 29:00 הנקודה היא שגם עם המעבר ההדרגתי הזה מארגון צדקה ללא כוונת רווח לחברה שככל הנראה שואפת לעשות הרבה רווחים, לאורך כל שבע השנים הראשונות האלה של החברה שהוקמה כבר בסוף 2015, OpenAI נראתה יותר דומה למעבדת מחקר מאשר לכל דבר אחר. אבל זה השתנה כשהגיעה המפץ הגדול של נובמבר 2022. ולפני שנרחיב עליו ניקח כמה צעדים אחורה כדי להבין איך הוא הגיע. אבי נתן זינגר 29:34 איאן גודפלו חזר הלום שיכר לדירה שלו כשהרעיון הכה בו. הוא למד לתואר ראשון ושני תחת ההדרכה של אנדרו אן-ג'י בסטנפורד, שבעצמו אחד החוקרים המובילים בעולם ל-AI ומי שהתחיל את פרויקט המכונית האוטונומית של גוגל. ב-2014 כשגודפלו היה לקראת סוף לימודי הדוקטורט שלו באוניברסיטת מונטריאול, הייתה תחרות די חזקה לגייס אותו בין מעבדת המחקר של יאן לקון בפייסבוק לבין DeepMind של גוגל. גודפלו בחר את ההצעה של DeepMind והחברים שלו למעבדה באוניברסיטת מונטריאול ערכו לו אירוע פרידה בבר מקומי שאני לא יודע לבטא את השם שלו בצרפתית אבל התרגום הוא "שלושת המפלצות". אבי נתן זינגר 30:25 אז בין כל הבירות שהם שתו שם הם התווכחו מה תהיה הדרך הנכונה לבנות מכונה שתייצר תמונות ריאליסטיות, למשל תמונות של חתול או כלב שירגישו אמיתיות אבל לגמרי יוצרו על ידי מחשב והחתולים או הכלבים האלה לא יהיו קיימים בעולם. לגודפלו היה כיוון מאוד שונה מהרעיונות שהיו לחברים שלו למעבדה. הם חשבו בעיקר על ניתוח סטטיסטי של תדירות של פיקסלים בתמונות, אבל הוא חשב על ממש לבנות רשת נוירונים שתלמד מרשת נוירונים אחרת. קצת כמו אלגוריתמים שמשחקים שח או גו אחד נגד השני, אז רשת נוירונים אחת תנסה לייצר תמונה ריאליסטית והרשת השנייה תנסה לזהות איפה התמונה היא לא אמיתית ולהצביע על הפגמים, ואחר כך בעקבות זה הרשת הראשונה תנסה לייצר עוד תמונה וכן הלאה. עם הדו-קרב הזה יימשך מספיק זמן, הרשת הראשונה אולי תוכל לייצר תמונות באיכות די גבוהה. אבי נתן זינגר 31:28 הקולגות היו סקפטיים, אבל זה בדיוק מה שגודפלו ניגש לעבוד עליו כשהוא חזר הביתה. רק עם האור שריצד ממסך הלפטופ שלו, גודפלו שלא רצה להפריע לחברה שלו לישון, עדיין היה קצת מבוסם מהבירות והוא אימן שתי רשתות נוירונים. כמה שעות אחר כך זה עבד. התמונות היו קטנטנות וקצת מטושטשות אבל הן נראו אמיתיות. במאמר שהוא פירסם על הרעיון גודפלו קרא להם Generative Adversarial Networks או GANs בקיצור. ויאן לקון קרא ל-GANs הרעיון הכי מגניב ב-Deep Learning ב-20 השנים האחרונות. וזה הרעיון שגודפלו דחף קדימה כשהוא הצטרף ל-DeepMind בקיץ 2014. אבל רעיון אפילו יותר מגניב הגיע כמה שנים מאוחר יותר שכמו שהלקח המר מלמד טרף את כל הקלפים והאפיל על כל ההתקדמויות שהיו עד לאותו רגע. אבי נתן זינגר 32:38 זה היה בתקופה של ויכוח בקרב קהילת הבינה המלאכותית שלמרות ההישגים המדהימים בשורה של תחומים כמו Speech Recognition או Computer Vision או משחק גו או ניתוח של חלבונים, היו מבקרים שעדיין טענו שמדובר בסך הכל ב-Pattern Matching, בהתאמת של תבניות ולא בהבנה אמיתית. וזה היה אחד הנושאים בדיבייט שנערך בין יאן לקון לבין מדען בשם גארי מרקוס. לקראת הסוף של הדיבייט הייתה אישה שדיברה מהקהל והכריזה שבתחום הבנת השפה NLU לא הייתה שום התקדמות. וזה היה ב-2017. שנה מאוחר יותר ההתקדמות הגיעה בגדול כשגוגל פירסמה מערכת בשם BERT שהצליחה במשימות של השלמת משפטים ובפעם הראשונה קיבלה ציון דומה למשתתפים אנושיים. אבי נתן זינגר 33:38 המערכת התבססה על מה שהחוקרים כינו "מודל שפה אוניברסלי". לא מערכת נקודתית שנבנתה לטובת משימה או מבחן מסוים. כמו מערכות דומות שנבנו ב-OpenAI באותו זמן, מודל השפה האוניברסלי התבסס על כמות ענקית של דאטה שכללה בין היתר את כל הספרים שאי פעם נכתבו וכל המאמרים בוויקיפדיה. המשימה שהמערכת למדה היא לנחש את המילה הבאה במשפט, Generate Next Token. ומה איפשר את פריצת הדרך הזאת של מודל שפה אוניברסלי? אז ב-2017 הייתה קבוצת חוקרים מגוגל שפירסמו מאמר מכונן תחת הכותרת Attention Is All You Need. הם הציגו שם טכניקה בשם Transformer שאיפשרה להציג ביצועים בסדרי גודל יותר טובים מהטכניקות שהיו נפוצות בזמנו לעיבוד שפה. אם מותחים קווי דמיון בין המהפכה שאולי תצמח מ-Generative AI היום לבין המצאת המחשב האישי בשנות ה-70 וה-80, אז ההקבלה של הטרנספורמר זה כנראה המצאת הטרנזיסטור או המיקרו-פרוססור בזמנו. כתבתי על הטרנספורמר עוד בתחילת הדרך של הבלוג, אתם יכולים לחפש את מהדורה מספר 7 של הרהורי יום שישי. אבי נתן זינגר 35:12 וגוגל שיחררו ממש את כל הקוד של BERT ב-Open Source ואחר כך גם אימנו את המערכת על עוד 100 שפות נוספות. היו חברות אחרות שבנו מערכות אפילו יותר גדולות. OpenAI השיקו את הגרסה הראשונה של Generative Pre-trained Transformer או GPT-1 בקיצור ביוני 2018, את GPT-2 ב-2019 ואת GPT-3 ב-2020. כמות הפרמטרים גדלה בערך פי 100 בכל איטרציה כזאת, ורק בסדר גודל של GPT-3 שהגיעה כבר למאות מיליארדי פרמטרים, מודלי השפה הגדולים באמת התחילו להרשים עם יכולת לייצר טקסט שנראה קוהורנטי או תמונות שמרגישות אמיתיות באיכות גבוהה. אבל המפץ הגדול באמת הגיע קצת אחר כך בעוצמה שכנראה הפתיעה גם את מי שהיה מעורב בו. אבי נתן זינגר 36:13 ציטוט: "אימנו מודל שנקרא ChatGPT שמבצע אינטראקציה בצורה קונבנציונלית. פורמט הדיאלוג מאפשר ל-ChatGPT לענות על שאלות המשך, להודות בטעויות שלו, לאתגר הנחות שגויות ולדחות בקשות לא ראויות. אנחנו נרגשים להציג את ChatGPT כדי לקבל פידבק ממשתמשים וללמוד על החוזקות והחולשות שלו. במהלך תקופת המחקר השימוש ב-ChatGPT הוא חינם. נסו אותו עכשיו ב-chatgpt.com". סוף ציטוט. ההכרזה הקצרה הזאת של OpenAI בסוף נובמבר 2022 גרמה להכל להתפוצץ. בפינה שלי של העולם זה הרגיש כמו אירוע מאוד מכונן, עד כדי כך שהקדשתי מהדורה שלמה בניוזלטר שבדיוק התחלתי אז, הרהורי יום שישי כדי לדבר על זה. ועדיין לא הייתי מסוגל לנחש עד כמה תהיה גדולה ההשפעה של זה, אף אחד לא היה יכול. אבי נתן זינגר 37:22 עד אותו רגע OpenAI היו סטארט-אפ חם שלוקח הימור גדול על עתיד ה-AI. המודל העסקי הטבעי בשביל חברה כזאת שמוקדת במחקר היה API שעליו OpenAI גבתה כסף לפי שימוש. אבל תוך כמה שבועות ChatGPT, שהיה אמור להיות דמו למטרות מחקר ואולי קצת כדי לקדם את החברה ולמשוך אליה תשומת לב, צבר מעל 100 מיליון יוזרים - הצמיחה המהירה ביותר של אפליקציית קונסומר אי פעם. כמו שבן תומפסון תיאר את זה אז, מבלי להתכוון OpenAI הפכה מחברת מחקר ותשתיות לחברת קונסומר-טק. וזה דורש תרבות שונה לגמרי מתרבות של חברה שמוקדת במחקר. המתחים שזה יצר כנראה היו חלק ממה שהוביל לטלטלות שהגיעו לשיא בניסיון שנכשל לפטר את סם אלטמן לפני שנה ולגל העזיבות של הרבה בכירים לאחרונה, כולל סוצקבר וברוקמן שהיו חלק מצוות ההובלה המקורי של OpenAI. אבל שוב, היא הוקמה בתור מעבדת מחקר והנה סיפור שממחיש אולי את השינוי הגדול שהחברה עברה מאז. אבי נתן זינגר 38:50 בסוף 2023 היה כנס מפתחים של OpenAI. סאטיה נאדלה התארח על הבמה ב-DevDay לצד סם אלטמן שהכריז שם על שורה של השקות מאוד מלהיבות, בין היתר הושק שם המודל GPT-4 Turbo והכריזו על ירידה מאוד חדשה במחיר של השימוש בו באמצעות API. בן תומפסון הסביר בזמנו שזה תזמון טוב להכריז את זה בדיוק אחרי שסאטיה נאדלה הופיע על הבמה בגלל שחלק ממה שמאפשר את ההתייעלות והירידה במחיר זה העובדה שמיקרוסופט אז בנתה את כל אסטרטגיית ה-AI שלה סביב מודל ה-GPT של OpenAI, בניגוד לאמזון למשל שלקחה גישה מודולרית ופתוחה יותר והיא מארחת אוסף גדול של מודלים ב-AWS. נאדלה הסביר שזה שהם מתמקדים במודל אחד בודד מאפשר להם להוסיף אופטימיזציות לכל אורך הסטאק וככה OpenAI יכולה למכור את ה-API במחיר הרבה יותר נמוך מהמתחרות. אבי נתן זינגר 40:08 אבל שנה מאוחר יותר ה-DevDay של OpenAI נערך השנה בכלל בדלתיים סגורות, אנחנו לא יכולים לראות את ה-Keynote. וסאטיה נאדלה, אולי בתור לקח מהטלטלות וניסיון הפוטש שהיה ב-OpenAI בשנה שעברה, כבר לא שם את כל הביצים של מיקרוסופט בסל של OpenAI. בכנס המפתחים האחרון של מיקרוסופט הוא אפילו אמר שמודלי שפה גדולים הופכים לקומדיטי, הרבה מזה כנראה בזכות מטא והמודל Llama 3 שיצא ב-Open Source, דיברנו על זה בפרק הקודם. זה שינוי של 180 מעלות להגיד שמודלים הם קומדיטי לעומת הקו שנאדלה הציג רק לפני שנה כשהוא דיבר על היתרונות של מיקרוסופט מזה שיש לה גישה בלעדית למודלים המתקדמים של OpenAI. אבי נתן זינגר 41:10 משהו שממחיש את זה אולי העובדה שמיקרוסופט השבוע הכריזו שהם הולכים לאפשר להשתמש במודלים נוספים במוצר ה-Copilot שלהם, כולל המודלים של Anthropic וגוגל. העובדה שהמודלים עצמם הופכים לקומדיטי זה כנראה חלק ממה שדחף את OpenAI ללכת All-in על ChatGPT. יש להם הזדמנות מעניינית סביב זה לאור המותג שכבר הולך ונבנה בתודעת הצרכנים - בעיניי הרבה מאוד אנשים ChatGPT זה מה שהם מקושרים למהפכת ה-AI. חברת קונסומר-טק זו אולי תוצאה רחוקה מאוד מהתוכנית המקורית שהייתה לסם אלטמן ואילון מאסק כשהם הקימו את OpenAI וכשהחברה יצאה לדרך, אבל אולי כמו מהלך 77 במשחק של AlphaGo, זה אולי עוד מקרה שבו AI מוביל אנשים למהלכים יצירתיים שמפתיעים אפילו את עצמם. אבי נתן זינגר 42:11 ציטוט: "אנחנו מתקדמים במשימה שלנו להבטיח את היתרונות של AGI לכלל האנושות. בכל שבוע מעל 250 מיליון אנשים מרחבי העולם משתמשים ב-ChatGPT כדי לשפר את העבודה, היצירתיות והלמידה שלהם. גייסנו 6.6 מיליארד דולר במימון חדש לפי שווי של 157 מיליארד דולר אחרי הכסף כדי להאיץ את ההתקדמות במשימה שלנו". סוף ציטוט. 157 מיליארד דולר זו הערכת שווי מאוד מאוד גבוהה. דיברנו בפרק 26 על בועות פיננסיות בתקופות של מהפכות טכנולוגיות, והערכת שווי שמשקפת מכפיל 40 על ההכנסות של חברה שלפי הדיווחים צפויה להשיג השנה 3.7 מיליארד דולר של הכנסות ולרשום הפסד של 5 מיליארד דולר בהחלט יכול להיות סימן לבועה שאולי מתפתחת סביב AI, כמו שדיברנו בפרק 27. אבל זאת כנראה לא בדיוק הדרך הנכונה להסתכל ספציפית על המקרה הזה. אבי נתן זינגר 43:38 בדיווח שהתפרסם בניו-יורק טיימס היה גם תחזית הכנסות של 100 מיליארד דולר ב-2029, למרות שמי יכול לדעת מה יקרה עד אז. בראד גרסטנר, שקרן אלטימיטר שהוא מנהל השתתפה בסבב ההשקעה, הצדיק את השווי הגבוה עם שקף שמראה שהצמיחה בהכנסות של OpenAI מהירה אפילו יותר מתחילת הדרך של גוגל ופייסבוק. נקודת הפתיחה שהוא השתמש בה בשביל OpenAI הייתה ב-2022 כש-ChatGPT הושק, למרות שהחברה עצמה הוקמה כבר ב-2015 וזה כנראה עוד סימן לטרנספורמציה הגדולה שהחברה עברה מחברת מחקר לחברת קונסומר-טק. ולמרות כמה הבדלים בין OpenAI לגוגל ופייסבוק כמו העובדה שהם בתחילת הדרך היו רווחיות בשלב הרבה יותר מוקדם בעוד שOpenAI עדיין רושמת הפסדים עצומים של מיליארדים, ההשוואה הזאת ממחישה מה תזת ההשקעה כאן. במצבים הסתברותיים הגישה היא לפעמים להסתכל על תוחלת. מכפילים את ההסתברות לכל תרחיש בערך שלו וסוכמים את הכל. אז בהטלת קובייה למשל התוחלת של המספר שיתקבל מחושבת לפי שישית כפול 1 ועוד שישית כפול 2 וכן הלאה עד 6. ואם נעשה את החישוב הזה נקבל שבתוחלת הערך הצפוי של הטלת קובייה הוא 3.5. אבי נתן זינגר 45:18 במקרה של OpenAI התרחיש האופטימי הוא להיות חברה גדולה כמו גוגל ופייסבוק בשווי של טריליוני דולרים. גם אם מאמינים שיש רק 5% סיכויי הצלחה לתרחיש כזה ו-95% סיכוי שהחברה לא תהיה שווה כלום בסוף, 5% סיכוי לתרחיש של 3 טריליון דולר נותן 150 מיליארד דולר בתוחלת. ומה אם אתם מאמינים שיש אפילו 7% סיכוי שהם יצליחו או 10%? זה כבר יכול לגרום לשווי הזה להיראות לכם כמו דיל טוב. כדאי רק להיזהר כשעושים הערכות שווי בסגנון הזה כי במקרה הטוב אתם תפסידו את הכסף שלכם רק ב-9 מתוך 10 מקרים. התחזית של OpenAI היא לשיעור הכנסות של קרוב ל-12 מיליארד דולר בשנה הבאה. הצמיחה ההיפר-מהירה הזאת מביאה את השווי הנוכחי למכפיל 13 על ההכנסות של 2025. זה גבוה אבל לא רחוק ממה שהמניה של פייסבוק למשל קיבלה בזמן ההנפקה. אז אולי זה לא מופרז. השאלה הגדולה היא האם ההצלחה של ChatGPT שכבר עכשיו מייצרת את רוב ההכנסות של החברה, יותר מהשימוש ב-API, הולכת להיות בקנה מידה של פייסבוק. אבי נתן זינגר 46:52 פול גרהם, המקימים של Y Combinator ומי שהיה המנטור של סם אלטמן, פירסם מאמר ב-2012 תחת הכותרת "רעיונות סטארט-אפ שאפתניים באופן מפחיד". הרעיון השאפתני באופן מפחיד הראשון שהוא תיאר שם היה מנוע חיפוש שיתחרה בגוגל. בתחתית המאמר הייתה רשימת תודות לאנשים שקראו את הטיוטה והעירו הערות, והשם הראשון שמוזכר שם הוא סם אלטמן. ואם נשפוט על פי ההכרזה משבוע שעבר, סם אלטמן אכן קרא ביסודיות את המאמר. ציטוט: "ההכרזה על ChatGPT Search. עכשיו ChatGPT יכול לחפש באינטרנט באופן הרבה יותר טוב מבעבר. אתם יכולים לקבל תשובות מהירות ועדכניות עם לינקים למקורות רלוונטיים. זה משלב את היתרונות של ממשק שפה טבעית עם הערך של ציטוטי מניות, תוצאות ספורט, חדשות עדכניות ועוד". אבי נתן זינגר 47:54 תכף אנחנו נדבר על ההכרזה הזאת ביחס לגוגל. חוויית החיפוש מבית OpenAI מזכירה עוד חברה שטוענת לכתר ה-disruption לגוגל שגם היא לפי הדיווחים מגייסת עכשיו סבב השקעה חדש, Perplexity AI. הם התחילו מראש עם מנוע תשובות שמתבסס על מודלי שפה גדולים ו-Perplexity צבר פופולריות מאוד מהר. הפאונדר ארווינד סריניוואס עבד בעבר גם ב-DeepMind וגם ב-OpenAI. אני כתבתי לו מזמן בטוויטר שאני באופן אישי לא מצליח להתרשם מהם, אבל אי אפשר להתעלם מהצמיחה המהירה שהם משיגים שהכפילה את קצב ההכנסות השנתי פי 5 ל-50 מיליון דולר. האם זה מצדיק הערכת שווי של 8-9 מיליארד דולר ש-Perplexity מבקשת בסבב הנוכחי לפי הדיווחים? אז לפי אותו היגיון שמאחורי השווי של OpenAI אפשר לקחת את השווי של גוגל היום כפול הסיכוי ש-Perplexity תהיה זאת שתדיח אותה. או שאפשר להשתמש ב-OpenAI בתור הקומפרבל. אבי נתן זינגר 49:21 העניין הבעייתי פה זה שזה מסוג הדברים שמביא בסופו של דבר לבועות להיווצר, כי ההסתברות שחברה אחת תדיח את גוגל היא לא בלתי תלויה בסיכוי של החברות האחרות לעשות את זה. Search עד עכשיו לפחות התברר כעסק של Winner Takes All. ואם Perplexity תהיה זאת שתדיח את גוגל, אז כנראה שOpenAI לא תעשה את זה. אז הנה תרחיש שבו המשקיעים של OpenAI עלולים להפסיד גם אם גוגל תודח מהפסגה בסופו של דבר. אבל האם זה יקרה בכלל? אבי נתן זינגר 50:07 קצת אחרי ההשקה של ChatGPT סם אלטמן אמר בריאיון לבן תומפסון שאם הוא היה מנהל מונופול שבע ועצלן בתחום החיפוש, הוא היה מתחיל להיות מודאג. וגוגל לפי הפרסומים באמת הייתה מודאגת בסוף 2022. החברה שממנה בכלל יצאו פריצות הדרך שאיפשרו את כל זה ובראשן הטרנספורמר, דגרה על ה-LLMs שלה ואיפשרה ל-OpenAI להיות זאת שכובשת את העולם בסערה. זה הוביל להכרזה על קוד ילו בתוך גוגל לפי הדיווחים וצוותים שעובדים סביב השעון כדי להשיק את בארד שבהמשך כונה ג'מיני. היו כמה תקלות מביכות לאורך הדרך אבל אלה דברים שנוטים להישכח די מהר. אבי נתן זינגר 50:56 השאלה המרתקת היא האם גוגל תעבור Disruption והאם מנוע החיפוש יאבד את הדומיננטיות שלו לטובת משהו כמו ChatGPT. דיברנו על זה קצת בפרק 18 ודיברנו פה בהרבה פרקים על ההבדלים בין Sustaining Innovation לבין Disruptive Innovation ועל זה שגוגל משלבת תשובות מג'מיני בתוצאות החיפוש, הם קראו לזה AI Overviews, וזה משהו שזמין כבר לכלל המשתמשים בארצות הברית. בניגוד למאזין הממוצע של אופטיקאסט, רוב האנשים בעולם הם לא כאלה סקרנים והרפתקנים והם לא משתמשים הרבה בכלי ה-AI החדשים עדיין. אז אם החוויה שהם יקבלו מגוגל תהיה Good Enough, הם אולי אף פעם לא יגיעו לנסות אותם. היה צריך לבנות כאן חוויה שהיא תהיה פי 10 יותר טובה מגוגל ושלגוגל יהיה קשה להעתיק אותה. אבי נתן זינגר 52:13 דיברנו בפרק 18 על מה שקרה בזמן המעבר למובייל וסיפרתי שהייתה VP שניהלה את הפרויקט של ה-Knowledge Panels ואמרה לנו שלמזלה היא לא צריכה לדאוג מאיך גוגל תעשה כסף, היא רק צריכה לדאוג לבנות את ה-Knowledge Cards האלה באופן שיהיה הכי שימושי ליוזרים. ונזכרתי בסיפור הזה כשקראתי את ההכרזה של גוגל האחרונה על זה שהצוות של ג'מיני עובר להיות כפוף ישירות לדמיס חסביס בתור חלק מ-DeepMind, לא בתור חלק מ-Search. וזה סימן שכנראה גם הם עכשיו לא צריכים לדאוג מההכנסות שגוגל עושה מחיפוש ואולי זה אומר שיש להם צ'רטר להתחרות בצורה ישירה בחברות כמו OpenAI ו-Perplexity באופן שמשחרר אותם מהאפקט של ה-Innovator's Dilemma. אם עשו את זה שם נכון, אז אולי גם אמרו להם משפט כמו: המשימה שלכם היא לבנות משהו יותר טוב שיגרום לחיפוש של גוגל לפשוט רגל. אבי נתן זינגר 53:30 אז אם לשפוט לפי התוצאות שגוגל דיווחו בשבוע שעבר, הדיסראפשן הזה גם עדיין לא נראה באופק, לפחות בינתיים. סדקים בהכנסות מחיפוש זה משהו שאנליסטים מחפשים בכל ריבעון מאז ההשקה של ChatGPT, אבל גם שנתיים אחרי זה ההכנסות האלה של גוגל עדיין צומחות בקצב דו-ספרתי ושולי הרווח שלהם מתרחבים. גוגל דיווחו שהעלויות של AI Overviews צנחו כבר ביותר מ-90% ושהפרסומות שהם מתחילים להציג לצד זה משיגות ביצועים טובים. וזה נכון שדיסראפשן יכול לקחת הרבה זמן וששנתיים זה פרק זמן יחסית קצר שאולי לא מספיק לאפקט של זה להיווצר. ChatGPT צומח מאוד מהר והופך למותג שמקושר בתודעה של הרבה משתמשים עם AI וחדשנות. אז אולי יש שם פוטנציאל אמיתי לדיסראפשן שבסוף כן יקרה. מצד שני גם מוצרים כמו Yahoo או America Online או Netscape נהנו מתודעת צרכנים די חזקה בסוף שנות ה-90. אבל למרות שהחברות האלה נהנו מכמויות אדירות של משתמשים וצמיחה מהירה ופרסום נרחב, הן לא שרדו הלאה לשלב האינטגרציה של ה-web. אבי נתן זינגר 55:04 ל-Netscape אפשר למתוח פה לא מעט קווי דמיון. דיברנו על זה שבזמן שביל גייטס עוד היה עסוק בחזון ה-Information Super Highway והניסיון לבנות מערכת הפעלה אינטראקטיבית לטלוויזיה בכבלים, הבראוזר שמארק אנדריסן בנה הופיע משום מקום והיה זה שהביא את ה-World Wide Web אל ההמונים. וזה קצת מזכיר את גוגל בזמן ש-ChatGPT הופיע. בזמנו ביל גייטס הצליח להתעשת בזמן ולבנות את Internet Explorer שימנף את יתרונות הדיסטריביוציה של מיקרוסופט ו-Windows כדי לרסק את Netscape. אז האם עכשיו כשגוגל נכנסים לזירה ברצינות, ג'מיני יהיה המקבילה של Internet Explorer? מצד שני בגזרת ה-Little Tech, הסטארט-אפים בסיליקון ואלי למדו כמה לקחים מאז 1997. או שאולי יהיה פה בכלל עוד סיפור בסגנון ה-Bitter Lesson, תגיע עוד פריצת דרך מפתיעה שתגמד את הביצועים של ה-LLMs והטרנספורמרים ותטרוף מחדש את כל הקלפים. אולי יופיע עוד משהו שיגרום גם ל-ChatGPT וגם לג'מיני לאבד את הרלוונטיות שלהם לטובה דברים חדשים שרובנו עדיין אפילו לא מדמיינים, כמו מהלך 77 של לי סדולה מול AlphaGo. אבי נתן זינגר 56:32 עד כאן להפעם, נמשיך בשבוע הבא.
        ]]></content:encoded>
    </item>
    
    <item>
        <title>פרק 35: האם אנרגיה גרעינית תציל את העולם (ואת הבינה המלאכותית)</title>
        <link>https://mat-mo.github.io/podtext/episodes/vptyqst/prq-35-hm-nrgyh-gr-ynyt-ttsyl-t-h-vlm-vt-hbynh-hmlkvtyt.html</link>
        <guid>https://mat-mo.github.io/podtext/episodes/vptyqst/prq-35-hm-nrgyh-gr-ynyt-ttsyl-t-h-vlm-vt-hbynh-hmlkvtyt.html</guid>
        <pubDate>12 בנובמבר 2024</pubDate>
        <description>Transcript for פרק 35: האם אנרגיה גרעינית תציל את העולם (ואת הבינה המלאכותית) from אופטיקאסט</description>
        <content:encoded><![CDATA[
            אמיתי זיו 00:00 היי, אני אמיתי זיו, וטוב שחזרתם לאופטיקאסט. הנושא של הפרק היום יהיה אנרגיה גרעינית. זה אולי לא נושא שציפיתם למצוא בפודקאסט הזה, אבל תהיו איתי רגע, אני אסביר גם איך זה מתקשר לכל הנושאים האחרים שאנחנו מדברים עליהם כאן. אבל רק תזכורת זריזה לפני שנתחיל, הכל למטרה לימודית בלבד. אין פה ייעוץ השקעות, אין המלצות לסחור בניירות ערך. קדימה לפרק מספר 35. Larry Ellison 00:26 Let me say something that's gonna sound really bizarre. Well, although I probably, you'd probably say, well, he says bizarre things all the time. So why is he announcing this one? It must be really bizarre. So we're in the middle of designing a data center that's north of a gigawatt that has, but we've found the location and the power place we've located, they've already got building permits for three nuclear reactors. These are the small modular nuclear reactors to power the data center. This is how crazy it's getting. This is what's going on. אמיתי זיו 01:10 והוא לא המנכ"ל היחיד של חברת שירותי ענן שמזכיר אנרגיה גרעינית. הנה מנכ"ל גוגל, סונדר פיצ'אי בחודש שעבר, למרות שסגנון הדיבור שלו הרבה פחות צבעוני. Sundar Pichai 01:21 We continue to invest in state-of-the-art infrastructure to support our AI efforts, from the US to Thailand to Uruguay. We're also making bold clean energy investments, including the world's first corporate agreement to purchase nuclear energy from multiple small modular reactors, which will enable up to 500 megawatts of new 24/7 carbon-free power. אמיתי זיו 01:41 וזה דיווח מחודש ספטמבר על העסקה של מייקרוסופט: ציטוט, 'Constellation Energy, הבעלים של תחנת הכוח הגרעינית המושבתת אי שלושת המיילים, הכריז על תוכנית לפתוח מחדש את הכור במסגרת הסכם ל-20 שנה שיאפשר לענקית הטק מייקרוסופט לקנות את החשמל כדי לספק אנרגיה לדאטה סנטרס שלה עם אנרגיה נקייה מפחמן', סוף ציטוט. בחודש שעבר התפרסמה גם הכרזה דומה של אמזון ובשבוע שעבר פורסם שפרויקט של מטא להקמת דאטה סנטר מבוסס אנרגיה גרעינית נתקל בקשיים בגלל זן נדיר של דבורים שהתגלה בשטח. זה חבל, ואני מקווה שהם יצליחו למצוא לוקיישן חלופי. בכל מקרה, דיברנו בפרק 27 על עודף הביקוש שיש ל-GPUs, למעבדים הגרפיים של Nvidia כתוצאה מ-AI, ועכשיו זה נראה שכל מי שבמירוץ להשיג הקצאה של GPUs, שזה כל חברות הטק הגדולות, ממהרים גם לשים את הידיים שלהם על כורים גרעיניים לאספקת חשמל. אז זאת הסיבה שזה יהיה הנושא של הפרק היום. כרגיל אנחנו נתחיל עם קצת היסטוריה שלא כולם מכירים, אותי זה בהחלט הפתיע שלמדתי על זה לגבי אנרגיה גרעינית, ונגיע בהמשך לדברים שקורים לאחרונה. The Age of Miracles (Clip) 02:46 President Nixon at the time announces in response to the OPEC oil embargo that happens in '73 Project Independence, where we're going to build a thousand nuclear reactors in the United States to get off foreign oil and, as the name implies, to achieve energy independence in the US. Things were going so well. From a standing start in the 1950s, nuclear was booming. By 1965, nuclear plants were generating 3.85 terawatt hours. By 1978, just 13 years later, nuclear power generation had grown 75X, reaching 290 terawatt hours. Good for a 40% CAGR, or compound annual growth rate. Had that growth rate continued for just another eight years, nuclear would have generated more electricity by 1986, the year before I was born, or 4,180 terawatt hours, than the entire United States consumed in 2022. From the perspective of 1973, it seemed like things were only going to get better for nuclear. It had government support, popular support, geopolitical headwinds. Calls for energy independence then echo the ones causing nuclear to surge today. But instead of an inflection point, the 1970s were a turning point. By the end of the decade, growth would plateau and we would never see this rate of building again. אמיתי זיו 04:31 אז הפרק הזה בפודקאסט שלהם סקר את כל ההיסטוריה. השימוש הראשון בגרעין היה כידוע שתי פצצות האטום שהוטלו על הירושימה ונגסאקי ב-1945, אבל מתברר שכבר במהלך המחקר של המנהטן פרוג'קט נרשמו פטנטים על שימוש בביקוע גרעיני גם בשביל הפקת חשמל. ב-1953 הנשיא אייזנהאואר הכריז על יוזמת 'אטומים למען השלום', Atoms for Peace, שנועדה למנף את היכולות האטומיות למטרות אזרחיות. התוכנית הייתה לבנות כורים גרעיניים בשביל לספק אנרגיה. Dwight Eisenhower 04:45 And in consumption, the United States would seek more than the mere reduction or elimination of atomic materials for military purposes. It is not enough to take this weapon out of the hands of the soldiers. It must be put into the hands of those who will know how to strip its military casing and adapt it to the arts of peace. The United States knows that if the fearful trend of atomic military buildup can be reversed, this greatest of destructive forces can be developed into a great boon for the benefit of all mankind. אמיתי זיו 05:24 הרעיון הראשוני היה כור גרעיני שיוכל גם לספק חשמל לצוללת והייתה גם תוכנית למטוס שיתבסס על אנרגיה גרעינית וככה הוא יוכל להישאר תמיד באוויר. בתקופה ההיא הקוטר של כור גרעיני לייצור חשמל היה 15 סנטימטר, שזה יותר קטן משטר של דולר, והגובה היה 117 סנטימטר שזה יותר נמוך מילד בכיתה ב'. וכמו שהרבה טכנולוגיות מתחילות, ההספק של המיקרו-כורים האלה היה מאוד נמוך וזה עלה המון כסף לבנות אותם. לא ממש הייתה לזה היתכנות מבחינה כלכלית עדיין, אבל אחר כך הצבא האמריקאי הוריד את הסיווג מסביב לזה, הוא שחרר את התוכניות לציבור ונתן לשוק החופשי להפעיל את הקסם שלו. בגלל המרוץ לחלל גם הרבה כסף זרם לשורה של תעשיות, בין השאר גם לכאן, והעלות של הפקת חשמל גרעינית ירדה בצורה חדה לאורך שנות החמישים והשישים, בעיקר בעזרת שיפורים של יתרון לגודל, Economies of Scale. מסתבר שאם מגדילים את הכור פי 10, זה דורש רק פי 3 יותר חומרים ופי 2 כוח אדם. אז פשוט המשיכו להגדיל עוד ועוד ועוד את הגודל של הכורים עד שהגיעו למבנים הענקיים שאתם בטח מדמיינים כשאומרים תחנת כוח גרעינית. ב-1965 העלות של ייצור חשמל גרעיני השתוותה לעלות של ייצור חשמל באמצעות פחם וזה התחיל תקופת בנייה מאסיבית של תחנות כוח גרעיניות שהתבססו אז על כורי מים קלים, Light Water Reactors. היצרניות העיקריות של זה היו Westinghouse ו-General Electric, שמכירות הכורים הגרעיניים שלהם צמחו על גבי הביקוש הגואה לחשמל בשילוב עם מחירי הנפט הגבוהים בזמנו. הביקוש הגבוה זרם אל תקציבי המחקר והפיתוח של החברות האלה ומתחנת כוח בהספק של 50 מגה-וואט בתחילת הדרך, בשנות השבעים כבר נפתחה דרומית לשיקגו תחנת כוח גרעינית בהספק של פי 20 מזה, 1 ג'יגה-וואט. על גבי הצמיחה המאסיבית הזאת הגיעה ההכרזה של הנשיא ריצ'רד ניקסון ב-1973, אחרי מלחמת יום כיפור ואמברגו הנפט הערבי, על Project Independence - בנייה של 1,000 תחנות כוח גרעיניות שיספקו לארצות הברית עצמאות אנרגטית. העתיד היה נראה ורוד בשביל אנרגיה גרעינית, אבל בדיוק ההיפך קרה. הביקוש לכורים גרעיניים התחיל לצנוח ו-5 שנים אחרי זה עמד על אפס כורים גרעיניים חדשים ב-1978. אמיתי זיו 07:32 הפודקאסט של פקי וג'וליה מנתח חמישה גורמים שהביאו לדעיכה של האנרגיה הגרעינית. הם אירחו שם כמה מומחים שעוזרים לספר את הסיפור הזה. אני אציין חלק מהגורמים האלה ויש לינק לפודקאסט המלא שלהם במדוע. גורם אחד לדעיכה היה כלכלי. בנייה של תחנת כוח גרעינית דורשת השקעה עצומה של כסף מראש, וככל שהכורים נהיו גדולים יותר זאת הפכה להיות השקעה הרבה יותר גבוהה שנעשית הרבה יותר שנים מראש. ומה קורה בתקופות של אופוריה סביב תעשייה חדשה שצומחת מאוד מהר? דיברנו על זה בפרק 27 - הרבה כסף זורם לשם, יותר מדי כסף, אבל את זה יודעים רק בדיעבד. נוצרת מעין בועה שלא מצליחה לעמוד בציפיות שלה. כמו במקרה של בועת הטלקום משנות התשעים שעליה דיברנו בפרק ההוא, גם כאן הבנייה הייתה מהירה מדי. ובאופן לא אינטואיטיבי, מחירי הנפט הגבוהים דווקא פגעו בביקוש לחשמל גרעיני כי הם יצרו מגמה כללית של חיסכון באנרגיה בקרב הציבור. הביקוש לחשמל שעלה בקצב יציב מאז סוף מלחמת העולם השנייה צנח לראשונה אחרי כמעט שלושה עשורים של צמיחה שנה אחר שנה אחר שנה, ולצד הירידה בביקוש לחשמל העלויות של לבנות כור חדש התחילו לזנק בגלל האינפלציה שהשתוללה בשנות השבעים באמריקה. אז חומרי הגלם היו יותר יקרים והמשכורות לפועלים עלו, וזה גרם להזמנות להתחיל להתבטל. המיני בועה שהייתה התפוצצה ובסופו של דבר הביקוש קרס לכורים גרעיניים חדשים. אמיתי זיו 08:57 שאר הגורמים - רגולציה, ארגונים סביבתיים, נרטיבים שגויים שנבנו סביב המעט אסונות שקרו, הם מה שמנעו מהתעשייה הזאת להתאושש בחזרה. וזה סיפור שלא הכרתי והיה לי מאוד מאוד מתסכל כשקראתי עליו. ב-2019 סטיבן פינקר פרסם מאמר מפורסם תחת הכותרת 'אנרגיה גרעינית יכולה להציל את העולם', ואחד הדברים שהופתעתי שם זה שאנרגיה גרעינית היא בעצם אחד ממקורות האנרגיה הכי בטוחים ונקיים שקיימים, אפילו יותר מרוח וטורבינות מים. אנרגיה גרעינית היא כמובן הרבה הרבה יותר בטוחה ונקייה מנפט ופחם, ואפילו יותר מגז טבעי. נרטיב אחד שגוי שהיה נפוץ בזמנו היה סביב הסכנות של הקרינה. היה מחקר שהתפרסם ב-1956 וקבע שכל חשיפה לקרינה מייננת, גם בעוצמה הכי נמוכה שאפשר, מעלה את הסיכון לחלות בסרטן. אבל מסתבר שמוטציה רוקפלר הייתה מעורבת עמוקות במחקר הזה ומשפחת רוקפלר כידוע שלטה בתעשיית הנפט באמריקה, היה לה אינטרס ברור למנוע מאנרגיה גרעינית להתפשט. ומאז התפרסמה כבר סדרה של מחקרים שהפריכו את הטענה הזאת, יש לשם לינק במדוע ובפודקאסט של פקי וג'וליה הם גם אירחו כמה מומחים שמסבירים את זה, אבל הנזק נעשה. בתודעה הציבורית אנרגיה גרעינית הצטיירה בתור דבר מאוד מסוכן ותעשיות הנפט והפחם המשיכו לסגסג. הנזק הסביבתי כנראה הוביל לכמות הרבה יותר גדולה של מחלות סרטן ומוות ממה שאנרגיה גרעינית אי פעם הייתה עלולה לגרום. אמרתי לכם שזה סיפור מאוד מאוד מתסכל. והאמת היא שקרינה היא דבר מסוכן רק בעוצמות מאוד גבוהות. קרינה ברמה מאוד נמוכה היא חלק בלתי נמנע מהחיים. אמיתי זיו 11:14 ובכל זאת הרגולטורים נקטו בזמנו גישה שנקראת LNT - Linear No Threshold, כלומר אין Threshold, אין רף שנחשב בטוח. כל הפחתה בקרינה תפחית עוד יותר את הסיכון להשפעות בריאותיות, ואז בגלל זה שום שיפור הוא אף פעם לא מספיק. זה הפך את זה לבלתי אפשרי מבחינה כלכלית לבנות תחנות כוח גרעיניות חדשות כי הרגולציה בעצם דורשת להשקיע כמות אינסופית של כסף בשיפורי הבטיחות, כי כל השקעה דורשת עוד השקעה אחריה. וזה קרה אפילו שהאלטרנטיבה בינתיים יצרה נזק סביבתי ובריאותי הרבה יותר חמור. וזה הוביל את התעשייה סוג של לפנות נגד עצמה. בגלל שלא בונים תחנות כוח חדשות, יצרניות הציוד התחילו למכור מערכות שנועדו להגביר את הבטיחות של המערכות הקיימות, הרי אף רמת בטיחות היא אף פעם לא מספיק טובה. וכדי לעודד את המכירות של ציוד הבטיחות, אז קצת כמו שתעשיית ה-Cybersecurity נוטה לנפח את הסכנות של איומי סייבר, אז תעשיית האנרגיה הגרעינית בעצמה התחילה להדגיש ולהפריז בסיכונים סביב תחנות כוח גרעיניות. היו גם ארגונים סביבתיים שכאמור הניפו את דגל ההתנגדות לאנרגיה גרעינית והם דחפו את זה לאוסף גדול של סרטים וסדרות. האסוציאציה שלי למשל שיש עם אנרגיה גרעינית זה התחנה כוח שהומר סימפסון עבד בה עם המנהל הקפיטליסט המרושע וכל הזיהום מסביב והמוטציות והדגים עם השלוש עיניים. אבל זה הכל בעצם מבוסס על נרטיב שהוא שגוי. היו בסך הכל שלושה אסונות שהתרחשו ונופחו בנרטיב הציבורי בגלל כל האינטרסים האלה. התאונה הראשונה אי פעם הייתה באי שלושת המיילים ב-1979, זה האתר שהוזכר בדיווח על העסקה עם מייקרוסופט, תכף נגיע לדבר עליה. וזאת הייתה תאונה שאף אחד לא נהרג בה. בפוקושימה ב-2011 גם לא נהרג אף אחד מהאירוע בכור הגרעיני. הרבה אנשים מתו שם כתוצאה מהצונאמי וחלק בגלל הפינוי המבוהל שהיה באזור של התחנה וזה מאוד טראגי, אבל זה לא קשור לעובדה שהייתה שם תחנת כוח גרעינית. האסון הכי נורא היה כמובן צ'רנוביל ב-1986. שם בגלל רשלנות סובייטית קיצונית נהרגו 31 אנשים בתאונה וכנראה שעוד כמה אלפים מתו מסרטן, שזה המון ושוב סיפור מאוד טראגי, אבל זה גם בערך אותו מספר אנשים שנהרגים מפליטת פחם על בסיס יומי. מדי יום מתים אלפי אנשים בגלל זיהום שנובע מהפקת חשמל באמצעות פחם. עם אנרגיה גרעינית זה קרה רק פעם אחת בהיסטוריה באסון הכי קיצוני אי פעם שקרה תחת משטר קומוניסטי שהתעלם מהדליפה והזניח אנשים למותם. ואפילו בצ'רנוביל הכורים הגרעיניים הסמוכים המשיכו לפעול במשך יותר מ-10 שנים אחרי התאונה. יש במדוע לינק לעוד פרק בפודקאסט של פקי וג'וליה ששם הם צוללים לעומק של שאלת הבטיחות והם מסבירים את כל הניואנסים מסביב לזה. אבל השורה התחתונה והמצערת היא שכל הדברים האלה - הרגולציה, הקשיים הכלכליים, הארגונים הסביבתיים והנרטיבים השגויים שנבנו סביב האסונות התחברו יחד כדי ליצור את ה'חורף הגרעיני' שעבר על תעשיית האנרגיה הגרעינית. המגמה הכללית בעשורים האחרונים הייתה דווקא לכבות תחנות כוח גרעיניות. אמיתי זיו 13:13 אז אחרי הרקע ההיסטורי הזה זה אולי זמן טוב להסביר למה אני עושה על זה פרק. אני אתחיל עם הדיסקלימר שבפודקאסט הזה אני מנסה להתמקד בדברים שביליתי הרבה זמן בללמוד אותם, אבל אין לי רקע באנרגיה גרעינית וקראתי על התחום הזה הרבה פחות מאשר כמעט על כל נושא אחר שדיברתי עליו פה. קצת אחרי השביעי באוקטובר היה פעם ראשונה שנשאבתי באמת לקרוא על זה. הייתי אז מתוסכל מהמחשבה שאם התחום הזה היה יותר מתקדם בשלב יותר מוקדם, אז אולי המצב הגיאופוליטי של ישראל במזרח התיכון היה יותר טוב, כי נפט וגז מממנים באופן עקיף הרבה מהאיומים על ישראל והחשיבות של מקורות האנרגיה האלה הייתה יכולה להיות הרבה הרבה יותר שולית. מעבר לזה שהמצב הסביבתי והכלכלי היה יכול להיות הרבה יותר טוב בשביל כלל האנושות אם היינו פשוט טובעים בשפע של אנרגיה ירוקה ואז כתבתי על זה בזמנו קצת בבלוג אופטיקאי מדופלם. אבל מאז גם הצטברו עוד כמה סיבות מעניינות להתעמק בתחום הזה בעיניי. זה נראה שהמאפיינים הכלכליים הולכים ונהיים אטרקטיביים יותר, המדיניות הממשלתית והסנטימנט הציבורי נהיים יותר חיוביים, ויש פה גם זווית עם פוטנציאל מאוד מעניין בהקשר של AI. נגיע לכל זה בהמשך הפרק. ועוד סיבה לדבר על זה היא שיש לא מעט יזמים ומשקיעים שמאזינים לאופטיקאסט ואני חושב שיש פה הזדמנות טובה בשביל אקו-סיסטם מקומי של סטארט-אפים ישראלים אולי להיבנות אל השלבים המוקדמים של תחום שמשלב כמה תכונות מאוד אטרקטיביות - יש הרבה מאוד כסף שנראה שהולך לזרום אליו, יש פה צורך הולך וגובר בהקשר של AI, יש פוטנציאל ל-Impact מאוד משמעותי על טובת כלל האנושות וגם אולי על המצב הגיאופוליטי של ישראל. אז בעצם השאלה צריכה להיות איך זה שלא דיברנו על זה עד עכשיו. אמיתי זיו 14:45 דיברנו על הספר של קרלוטה פרז בפרק 27, 'מהפכות טכנולוגיות ובועות פיננסיות', ואחת הנקודות שפרז הסבירה שם זה שבכל מהפכה יש אוסף של כמה טכנולוגיות שמתחברות יחד כדי לאפשר אותה. ציטוט: 'כל מהפכה טכנולוגית היא תוצאה של תלות סינרגטית בין קבוצה של תעשיות עם רשת תשתיות אחת או יותר. הטכנולוגיות והמוצרים שמעורבים הם לא רק אלו שבהם קרו פריצות הדרך המשמעותיות. זה במקרים רבים החיבור בין כמה מהמוצרים החדשים וכמה מהישנים שמייצרת את הפוטנציאל המהפכני. למעשה הרבה מהמוצרים והתעשיות שמתחברים כדי ליצור את הקונסטלציה החדשה כבר היו קיימים מזה זמן בתפקיד כלכלי שולי או בתור משלימים חשובים של התעשיות הנוכחיות', סוף ציטוט. והנה דוגמה אחת שהיא נותנת: פחם ופלדה היו שני חומרים שהיו בשימוש עוד לפני המהפכה התעשייתית והתחברו ביחד כדי לאפשר את מנוע הקיטור ועידן מסילות הרכבת. סביב הנפט התפתחה תעשייה שהשתמשה בו לשלל מטרות מאז 1880 וכנ"ל לגבי מנוע בעירה פנימית שבהתחלה שימש כדי לבנות כלי רכב יוקרתיים לעשירים. ואז השילוב בין כל השלושה דברים האלה - פלדה, נפט ומנוע בעירה פנימית, יחד עם ייצור המוני כדי לאפשר את עידן האוטומוביל, הרכב הפרטי של המאה ה-20. באופן דומה רכיבים אלקטרוניים היו קיימים מאז תחילת המאה ה-20, טרנזיסטורים, Semi-conductors ומחשבים היו טכנולוגיות חשובות בשנות השישים ואפילו לפני זה היו ממשלות וחברות גדולות שהשתמשו במכונות של IBM במשך עשורים. אבל רק ב-1971 עם המצאת המיקרו-פרוססור של Intel כולם הבינו את הפוטנציאל החדש של מיקרו-אלקטרוניקה זולה. הרעיון של מחשב על צ'יפ הצית את הדמיון וכל הטכנולוגיות הרלוונטיות של מהפכת המידע התחברו לקלאסטר עוצמתי. דוגמה יותר עדכנית זה הסמארטפון ואוסף של התקדמויות חוצות תעשיות שהתבצע כדי לאפשר אותו - ספקיות תקשורת, תשתיות תקשורת, ארכיטקטורות מעבד, ייצור Semi-conductors, Cloud Computing, סוללות. קלאסטר ענק של התקדמויות טכנולוגיות שהיה הכרחי בשביל לאפשר את הדגמים החדשים של האייפון וכל האפליקציות שרצות עליו. חזרה להסבר של פרז, ציטוט: 'אז כל מהפכה טכנולוגית משלבת תעשיות חדשות באמת יחד עם אחרות שמוגדרות מחדש. הרגע מגיע כאשר פריצת דרך טכנולוגית קריטית הופכת אותם לאוסף ברור ורווחי של עסקים חשובים שעובדים יחד באופן שמאפשר לטכנולוגיה החדשה להתפשט לכל רחבי הכלכלה. ביחס לתשתיות קיימות יכולה להתבצע הרחבה שתוביל לשינוי כמותי משמעותי. מסילות הברזל של המהפכה הטכנולוגית השנייה הובילו לרשתות לאומיות של רכבות וטלגרף. מסילות הפלדה של המהפכה השלישית יצרו רשתות בינלאומיות שיחד עם ספינות הקיטור שיוצרו מפלדה ורשת טלגרף עולמית אפשרו את התפקוד של שווקים בינלאומיים. בקשר לחשמל, ההקמה של רשתות חשמל בסיסיות הפכה את תעשיית מכשירי החשמל לאחד ממנועי הצמיחה העיקריים של המהפכה הטכנולוגית השלישית בעוד שבמהלך הרביעית זה היה התפקיד שלה בתור שירות ציבורי אוניברסלי שמסופק לכל פירמה ולכל בית שהפך אותה לתשתית חיונית להפצה של מהפכת הייצור ההמוני. חשוב לציין שכל קונסטלציה מכילה כמה מערכות טכנולוגיות שמתפתחות בקצב אחר ובסדר שלפעמים תלוי במעגל פידבק. מהפכת המידע התחילה עם הפיצוץ בשבבים וחומרה והצמיחה שלהם הביאה לסגסוג בתוכנה וציוד תקשורת שהובילו לסגסוג של האינטרנט וכן הלאה. כל אחד מאלה הרוויח מהתקדמויות בטכנולוגיה ובשווקים שהתבצעו לפני כן על ידי אחרים ובתורם היטיבו עם מי שבא אחריהם. דבר דומה ניתן לזהות באופן שבו התפתחה המהפכה השלישית, שם ההשפעה של פלדה זולה הורגשה לראשונה ברכבות, ספינות והנדסה אזרחית ולאחר מכן התפשטה לתעשיות הכימיות והחשמליות החדשות. החשיבות האינדיבידואלית של חלק מהמערכות הטכנולוגיות האלה יכולה לגרום להם להיראות כמהפכות נפרדות ולא כמערכות עם תלות הדדית תחת מטריה רחבה יותר', סוף ציטוט. למה אני מזכיר את כל זה? קודם כל כי אני חושב שלדוגמאות מעניינות, אני אוהב להבין את הקשרים בין הקצב שבו טכנולוגיות התפתחו ואיך הם אפשרו אחת את השנייה. רק בקטע הזה שהקראתי מהספר של פרז יש כאן בטח מספיק רעיונות בשביל לא מעט פרקים מעניינים באופטיקאסט. אבל יש עוד סיבה יותר קונקרטית לנושא שלנו. אם עידן הבינה המלאכותית אכן יגיע לסדר גודל של מהפכה טכנולוגית, כמו שניסיתי להסביר בפרק 27, אז תצטרך להיות קונסטלציה של תשתיות וטכנולוגיות שיאפשרו אותו, כולל כאלה שהם לא לגמרי חדשות. תשתיות שהיו בסביבה הרבה זמן, פשוט שיחקו תפקיד משני עד עכשיו. אבל עכשיו הולכים להיווצר צרכים חדשים שיפכו אותם לקריטיות וידחפו אותם קדימה. וזה יכול להיות תיאור טוב למה שקורה עם אנרגיה גרעינית. Chris Miller 19:13 In data center chips, power has not really been a key focus the past decade. It's mattered, but it hasn't been the case that the primary driver has been bringing down power consumption. And as a result, we haven't brought down power consumption. Whereas in mobile, most people 20 years ago would be shocked by the compute per watt that is in your iPhone because Apple and others have fixated on bringing that down, or bringing rather the compute per watt up, because battery life is limited. And I think now Nvidia is getting a lot of calls from its customers saying, 'Hey, we'd like more performance, but also you've got to take power really seriously.' אמיתי זיו 19:58 אז עם השקעה עצומה בקלאסטרים של GPUs, מאות מיליארדי דולרים בשנה, צריכת החשמל בדאטה סנטר גם מרקיעה שחקים. כריס מילר רומז על דרך אחת שבה זה ישתפר - המעבדים האלה יהיו חייבים להיות יעילים יותר. אבל יחד עם זה הביקוש לחשמל הולך להתגבר. יש מכרז שהתפרסם לאחרונה ברשת חשמל של אזור PJM, שזה אוסף מדינות בחוף המזרחי, והצביע על עלייה של כמעט פי 10 במחיר למגה-וואט שעה החל משנה הבאה. זה קורה בגלל מגוון של סיבות, לא רק ביקוש של דאטה סנטרס. הנקודה היא שהמחסור ומחירי חשמל גבוהים יכולים להחזיר את האטרקטיביות הכלכלית של אנרגיה גרעינית. יש דוח של משרד האנרגיה האמריקאי שהתפרסם בספטמבר וסקר את הפוטנציאל והמכשולים בפני התרוממות מסחרית של שימוש באנרגיה גרעינית. והדוח הזה של משרד האנרגיה הצביע על ירידה עקבית במחיר ההקמה של כור מסוג AP1000 חדש. אלה הכורים הקטנים והמודולריים שלארי אליסון וסונדר פיצ'אי התייחסו אליהם. החברה שמייצרת אותו היא Westinghouse וההספק שלו זה 1 ג'יגה-וואט וגם משך ההקמה נחתך בחצי מ-11 שנים לדגמים של שנות השבעים ועד 6 שנים עבור הדור הנוכחי. ועוד יתרון של כור גרעיני זה שאפשר להפעיל אותו במשך 80 שנה, זה הרבה מאוד זמן. במודל מימון שהציגו בדוח, ההשקעה חוזרת במלואה תוך 30 שנה, וזה משאיר עוד חמישה עשורים של ייצור חשמל זול שהוא בעצם רווח טהור. העסקה של מייקרוסופט עם אי שלושת המיילים, הכור הגרעיני שבו הייתה תאונה ב-1979, מגיעה חמש שנים אחרי שהחליטו בכלל להפסיק את הפעילות שלו. אז הפעילות הזאת תחודש במסגרת העסקה שבה מייקרוסופט מתחייבת לרכוש את צריכת החשמל שלו במשך 20 שנה לטובת הדאטה סנטרס שלה. הכור הזה התחיל לפעול ב-1974 והולך לספק חשמל למייקרוסופט לפחות עד 2044, 70 שנה אחרי שסיימו לבנות אותו. במקרה של אורקל, מארק נלסון מנהל קרן השקעות באנרגיה אירח לאחרונה בפודקאסט של ליברטי והוא ניחש שם שהפוקס, הדבר המוזר שלארי אליסון דיבר עליו, היה שהם ימקו בנייה של דאטה סנטר דרומית לשיקגו לא רחוק ממקום שבו פועלים כמה כורים גרעיניים עם מספיק קיבולת בשביל לתמוך במחשב על שצורך 5 ג'יגה-וואט של חשמל וזה כנראה המקום היחיד בעולם שבו דבר כזה אפשרי. העניין שבשני המקרים מדובר בכורים גרעיניים שכבר נבנו לפני כמה עשורים וחברות הביג-טק משלמות על להחזיר אותם לפעילות או על להרחיב אותה. להקים תחנות גרעיניות חדשות, ממש לחזור לתנופה שנעצרה בסוף שנות השבעים, זה כבר סיפור אחר לגמרי. קשה לצפות את רמות הביקוש ואת מחירי החשמל כמה עשורים לתוך העתיד. אבל מישהו יהיה חייב לכתוב את הצ'ק הראשוני הגדול ולדעת שהולכת להיות רמת ניצול, Utilization, מספיק גבוהה לכל הקיבולת הזאת כשהיא תהיה אונליין. אחת השאלות שיעכבו את האימוץ של כורים קטנים ומודולריים הייתה איזה לקוח יסכים לקחת את ההימור על פרויקט שהוא ראשון מסוגו ומי יוכל להזמין מספיק חשמל כדי שפס הייצור הזה יתחיל להתגלגל ולפעול. הרעיון היה שברגע שהטרנד הזה יתחיל אז יבנו עוד ועוד כורים כאלה וזה עם הזמן יוביל לעלויות יותר נמוכות ולאיכות יותר גבוהה אבל איך בכלל מתניעים את התהליך הזה. אמיתי זיו 24:57 מאט לווין כתב שהתשובה לשאלות האלה נראית מאוד ברורה היום. היא לא הייתה ברורה לפני שנתיים, אבל היום התשובה היא כמובן חברות AI. וזה הרקע לדיווח שלפיו גוגל תגבה את הבנייה של שבעה כורים גרעיניים בארצות הברית. ציטוט: 'במטרה להשביע את התיאבון הגובר של חברת הטק לחשמל כדי לתמוך ב-AI וגם להתניע את הפריחה המחודשת של אנרגיה גרעינית בארצות הברית. תחת תנאי העסקה גוגל מתחייבת לרכוש את החשמל שייוצר על ידי שבעת הכורים שייבנו על ידי סטארט-אפ האנרגיה הגרעינית Kairos Power. העסקה מכוונת לתוספת של 500 מגה-וואט של כוח גרעיני החל מסוף העשור. Kairos מתכננת לספק את הכורים בין השנים 2030 ל-2035', סוף ציטוט. זה כבר מהלך מאוד רציני. קשה לדמיין איך היה אפשר לגייס מימון משמעותי לפרויקטים שתלויים במצב של שוק האנרגיה בשנת 2035, אבל AI יכול להיות תמריץ מספיק משמעותי בשביל שחברות הביג-טק יסכימו לשלם על זה. ובאותה מידה ש-AI אולי יהיה מה שיציל את האנרגיה הגרעינית, יכול להיות שהאנרגיה הגרעינית זה מה שיציל את ה-AI. דאג אולפין הסביר בבלוג שלו שלפני הפיצוץ ב-AI, חברות הביג-טק תכננו לבסס את צרכי הדאטה סנטר העתידי שלהם על מקורות אנרגיה שמתבססים על רוח או סולארי שהם זולים ומתחדשים ולא פולטים פחמן. אבל בכל מה שנוגע ל-AI יש בעיה עם המקורות אנרגיה אלה כי הם לא עקביים, השמש לא זורחת בלילה, הרוח לא נושבת בקצב קבוע לאורך כל שעות היום והלילה. ציטוט: 'אנרגיה גרעינית זה Match Made in Heaven בשביל AI. מקור אנרגיה שפעיל 100% מהזמן עם אימון ו-Inference בתור ה-use cases המושלמים. AI זה הגיימצ'יינג'ר. אם אתם הולכים לבנות קלאסטרים של מיליון מעבדים גרפיים, זמינות וצפיפות של חשמל הולכים להיות שיקול משמעותי. כמה היפר-סקיילרים כבר מתכננים לבנות קלאסטרים משמעותיים של יותר מ-1 ג'יגה-וואט, וייצור החשמל בארצות הברית לא צמח כבר יותר מעשור. AI הוא צרכן של כוח חשמלי חדש שלא יכול להשתמש במקורות מתחדשים בלי סוללות אחסון מאסיביות. כל חברת קלאוד כבר הביעה עניין בזה ועכשיו בשל השעה לאנרגיה גרעינית', סוף ציטוט. אמיתי זיו 26:47 קרלוטה פרז מסבירה גם שכל מהפכה טכנולוגית מלווה בהגדרה מחודשת של ערכים ותפיסות חברתיות סביב מה הגיוני ומה נכון. וכל מה שקשור לאנרגיה גרעינית הדימוי הציבורי היה מאוד שלילי, לא בצדק מסתבר. וזה מתחיל להשתנות במידה מסוימת. חברות הביג-טק לא נבהלות לאמץ אנרגיה גרעינית בתור מקור חופשי מפחמן לדאטה סנטר ולא חוששות מביקורת בהקשר של ESG. ג'ולי דיוואל גם כתבה שלאור הפרויקטים המוצלחים בסין ובצרפת, גם הממשל בארצות הברית למד להכיר ביתרונות של תכנון ריכוזי והסרת חסמים בפני אנרגיה גרעינית. אז יכול מאוד להיות שהגאות ב-AI תצליח להניע מחדש את גלגל התנופה של האנרגיה הגרעינית ואז תיווצר שרשרת ערך חדשה. יהיו הרבה בעיות שצריך לפתור, אולי גם מודלים חדשים למימון שיהיה צריך לבנות וגם הזדמנויות בשביל סטארט-אפים לקום. זה יכול להביא להרבה השלכות חיוביות גם מעבר ל-AI. יהיה מעניין לראות למשל מה יקרה לסיטואציה הגיאופוליטית במזרח התיכון ולמדינות כמו איראן או סעודיה או נסיכויות המפרץ אם הנפט והגז יאבדו מהחשיבות שלהם. מה יקרה אולי למשבר האקלים? מה יקרה במדינות מתפתחות שסובלות ממחסור באנרגיה? איך הכלכלה יכולה להיראות כשאנרגיה כבר לא תהיה יותר משאב במחסור. התרחיש שנראה הגיוני עכשיו זה בנייה של כורים גרעיניים בסמוך לדאטה סנטרס עם קלאסטרים של מעבדים גרפיים, מין קומפלקס משולב כזה שאורניום נכנס אליו מצד אחד וכבל רשת יוצא מהצד השני. אבל יכול מאוד להיות שהפיצוץ באנרגיה גרעינית יוביל לתוצאות אחרות לגמרי. היה קשה לדמיין בשנות התשעים בזמן ההשקעה המאסיבית בהנחה של כבלים פייבר-אופטיים את יוטיוב ואת נטפליקס ופייסבוק והקלאוד, אבל זה בדיוק בדיעבד מה שההשקעות האלה אפשרו. אז יכול להיות שגם כאן תתפתח איזושהי בועה וקריסה שיובילו בסופו של דבר לשפע של אנרגיה ותוצאות שקשה בכלל לדמיין אותם היום. עד כאן לפרק הזה. כאמור זה נושא שאין לי רקע בו, אז אם יש דברים שפספסתי או טעיתי בהם, בבקשה תכתבו לי meduplam.blog@gmail.com. ואם מעניין אתכם ללמוד עוד על הנושא הזה, אתם מוזמנים לפתוח את המדוע עצמה, יש שם לינקים לכל הסקירות והדוחות והפודקאסטים שהזכרתי בפרק הזה. ואם אתם מכירים עוד אנשים שזה אולי יעניין אותם, אני אשמח שתשתפו אותם. ואני גם אשמח לשמוע רעיונות או מחשבות שיש לכם על הנושא הזה, ואנחנו נמשיך בפעם הבאה.
        ]]></content:encoded>
    </item>
    
    <item>
        <title>פרק 36: האם ביטקוין הוא מהפיכה טכנולוגית</title>
        <link>https://mat-mo.github.io/podtext/episodes/vptyqst/prq-36-hm-bytqvyn-hv-mhpykh-tknvlvgyt.html</link>
        <guid>https://mat-mo.github.io/podtext/episodes/vptyqst/prq-36-hm-bytqvyn-hv-mhpykh-tknvlvgyt.html</guid>
        <pubDate>20 בנובמבר 2024</pubDate>
        <description>Transcript for פרק 36: האם ביטקוין הוא מהפיכה טכנולוגית from אופטיקאסט</description>
        <content:encoded><![CDATA[
            מתן דנציג 00:00 היי, אני מתן דנציג וטוב שחזרתם לאופטיקאסט. הפרק הזה הוא יהיה הפרק הראשון בסדרה של כמה פרקים שיעסקו בביטקוין וקריפטו-קרנסי. זה נושא שיצא לי לכתוב עליו לא מעט בבלוג ובטוויטר, אבל איכשהו עדיין לא דיברתי עליו בפודקאסט. ועם ההתעניינות המחודשת של העניין והרלי במחיר של הביטקוין בשבועות האחרונים, אחרי הניצחון של טראמפ בבחירות, חשבתי שזה יהיה זמן טוב לדבר על זה גם פה. וכמו שאנחנו תמיד עושים, נתחיל מכמה צעדים אחורה בשביל פרספקטיבה. אה, וכן, כמו תמיד, ואולי במיוחד הפעם, אני לא יועץ השקעות, אין פה שום המלצות לעשות שום פעולות עם הכסף שלכם או הכסף הקריפטוגרפי שלכם. קדימה לפרק מספר 36. מתן דנציג 00:43 החיים המודרניים במידה רבה מורכבים מרשומות בדאטאבייסים. עם המשפט הזה מאט לוין פתח גיליון מיוחד של מגזין בלומברג באוקטובר 2022 שהוקדש כולו לענות על השאלה: מה זה קריפטו? אם יש לכם כסף בבנק, למעשה יש רשומה בדאטאבייס של הבנק שבו שמורה היתרה שלכם. אם השקעתם בסטארטאפ, יש רשומה ב-cap table שמצביעה על הבעלות שלכם. אם אתם מחזיקים מניות של חברה ציבורית, יש רשומה בדאטאבייס של איזשהו מתווך שממש מחזיק את המניות. בעלות על דירה רשומה בטאבו או מרשם המקרקעין. מה שמאפשר את כל זה זה שבעיקרון אנחנו סומכים על מנהלי הדאטאבייסים, על הבנקים, הברוקרים, מרשם המקרקעין. כשקניתי רכב יד שניה הבאתי איתי צ'ק בנקאי, שזה בעצם הבטחה לבצע טרנזקציה בדאטאבייס שתזיז כסף בין חשבונות. ואז העברנו את הבעלות על הרכב בבנק הדואר, שזה פעולה שהיא גם בעצם עדכון של דאטאבייס במרשם הרכב. ואז המוכר פשוט נתן לי את המפתחות לאוטו והלך שמח לדרכו להפקיד את הצ'ק בחשבון בנק שלו, כלומר לעדכן את הרשומה שלו בדאטאבייס שלהם. מאט לוין כותב שזה הישג נשגב ובלתי מוערך מספיק של העולם המודרני שאנחנו לרוב נותנים אמון בשומרי הדאטאבייסים ושהם לרוב ראויים לאמון שלנו. אבל זה לא תמיד נכון. יש בנקים שאי אפשר לסמוך עליהם שיחזיקו את הכסף שלכם. יש מקומות שאתם לא יכולים לסמוך על שלטון החוק שיפקח עליהם. יש ממשלות שאתם לא יכולים לסמוך על זה שהם לא יחרימו את הכספים שלכם מהבנקים או ישנו את מרשם הנכסים ויקחו את הבית שלכם. רוב האנשים בארצות הברית ובעולם המערבי רוב הזמן חיים בסביבה של אמון גבוה ויכולים לסמוך על זה שהמתווכים שמנהלים את הדאטאבייסים שעליהם למעשה כל החיים שלהם מתבססים יתנהגו בצורה שתצדיק את האמון בהם. אבל במקומות אחרים זה לא תמיד ככה. ואפילו בארצות הברית האירועים שהובילו למשבר הפיננסי של 2008 פגעו באמון של האנשים במערכת הבנקאית האמריקאית. ואפילו אם אתם סבבה עם שומרי הדאטאבייסים המודרניים, יש בעיות טכניות עם איך שהדאטאבייסים האלה בנויים. הרבה מהמערכות הבנקאיות למשל כתובות בשפת תכנות ישנה שנקראת COBOL. הרבה אנשים עדיין משלמים לגן של הילדים או לבעלים של הדירה שלהם על ידי זה שהם ממלאים ערימה של צ'קים מנייר ואז בעלי הדירה או מנהלי הגן צריכים לשמור ולנהל ולהפקיד את זה כל חודש. אם אתם מוכרים מניה בארצות הברית, זה לוקח יומיים עד שהעסקה נסגרת והכסף נהיה זמין. וזה לא בגלל שברוקר אחד צריך לקחת איתו ערימה של certificates ולהיפגש עם ברוקר אחר שמביא איתו ערימה של דולרים כדי שהם יישבו ביחד את הטרנזקציה, אלא זה בגלל שהמערכות האוטומטיות שיש היום הן נגזרת שמחקה את איך שהמנגנון הזה עבד פעם. ושלא נתחיל לדבר בכלל על הנושא של משכנתא בשביל לרכוש דירה. כשאני עשיתי את זה בארצות הברית ביליתי שעות על גבי שעות בלאסוף מסמכים, צילומי דרכון, תלושי שכר, דוחות של חשבונות בנק או השקעות. נציג של הבנק התקשר למשל לגוגל כדי לוודא שאני באמת עובד שם בתפקיד שאמרתי, והם גם שלחו נציג ל-recorder's office, לרישום מקרקעין המקומי כדי לוודא שכל הפרטים לגבי הנכס נכונים. ואם יש לכם איזושהי הכירות עם איך שמערכות תוכנה עובדות זה בטח כבר נשמע לכם מוזר. למה אין לכל הדברים האלה API שמאפשר לבנק פשוט להריץ queries ולברר את כל הדברים האלה בצורה אוטומטית ומיידית? המנגנון שקיים היום הוא מסורבל, הוא מתיש והוא גם מייצר הרבה friction שאני למשל שילמתי עליו הרבה כסף בעמלות כשלקחתי משכנתא. הפרק הראשון באופטיקאסט עסק בחשיבת חוף מערבי ומאז דיברנו הרבה על זה שנפתחים הרבה שווקים ואפשרויות חדשות כשמסירים חסמים ופתאום מידע או טכנולוגיה נהיים זמינים וזולים יותר. אז אם נפעיל חשיבת חוף מערבי אפשר רק לדמיין מה יקרה אם היינו כותבים מחדש את כל הדאטאבייסים האלה מעל טכנולוגיות מודרניות ושפות תכנות מודרניות וארכיטקטורות מודרניות ופרקטיקות מודרניות עם אינטגרציה מלאה בין כל מאגרי הנתונים האלה. מאט לוין פירש את זה בתור דאטאבייס אחד שמייצג את כל החיים בעצם. אני אוכל לשלוח לכם כסף בתמורה לבית שלכם באופן מיידי יחד עם לקחת משכנתא באמצעות טרנזקציה אחת של עדכון רשומות בדאטאבייס. זה נשמע ממש מבטיח אבל זה גם קצת מפחיד כי מי שינהל את הדאטאבייס הזה בעצם ינהל את כל העולם. על מי הייתם סומכים עם משהו כזה? מתן דנציג 04:42 בינואר 2009 סאטושי נאקאמוטו המציא דרך שבה כולם ביחד מריצים דאטאבייס אחד ובכך יצר את המפץ הגדול של תעשיית הקריפטו. למעשה כל מה שהוא עשה היה לפרסם מאמר של כמה עמודים תחת הכותרת 'ביטקוין: מערכת מזומן peer-to-peer אלקטרונית'. הוואיט-פייפר הזה הפך להיות די מפורסם. סאטושי הסביר שזאת (ציטוט): 'מערכת תשלומים אלקטרונית שמבוססת על הוכחה קריפטוגרפית במקום על אמון', מה שמאפשר לכל שני צדדים שמעוניינים בכך לבצע טרנזקציות בצורה ישירה ללא צורך בגורם שלישי ששניהם סומכים עליו. אם אני רוצה לקנות מכם משהו בתמורה למזומן דיגיטלי, כלומר ביטקוין, אני יכול לשלוח לכם ביטקוין ואתם תשלחו לי את המשהו הזה. לא צריך גורם שלישי ששנינו סומכים עליו, כמו בנק למשל. המציאות היא הרבה יותר מורכבת מזה ולמרות שביליתי הרבה זמן על הצד הטכני של ביטקוין, אני לא ממש הולך להרחיב על כל המכניקה של מנגנון ההצפנה והפרוטוקול. אני ממליץ לקרוא לפחות את הוואיט-פייפר של סאטושי אם התחום הזה מעניין אתכם ויש לינקים לעוד כמה דברים במהדורה עצמה. בינתיים אני רק אגיד בקצרה שבשביל להשתתף במערכת הזאת צריך רק להשיג מפתח הצפנה פומבי ומפתח פרטי שמתאים לו. המפתח הפומבי שנראה כמו רצף ארוך של תווים ואותיות משמש בתור הכתובת שלכם. כולם יכולים לשלוח ביטקוין אל הכתובת שלכם וכולם יכולים לדעת מה יתרת הביטקוין שם, אבל רק מי שיודע מה המפתח הפרטי יכול גם לשלוח מהכתובת הזאת כסף לכתובת אחרת. ומשם בעצם מגיעה המילה קריפטו לתחום הזה. יש מנגנון הצפנה קריפטוגרפי שכל הפרוטוקול מתבסס עליו. לייצר מפתח פומבי, כלומר כתובת ביטקוין, זה מאוד קל לעשות אם יש לכם מפתח פרטי, אבל אם יש לכם רק כתובת ביטקוין זה בלתי אפשרי ללכת בכיוון ההפוך ולפענח מה המפתח הפרטי שמאחוריה. וזה מה שמייתר את הצורך לתת אמון בגורם שלישי. אבל זה לא שאין שום אמון שמעורב בסיפור הזה. צריך למשל לתת אמון באלגוריתם החתימה הדיגיטלית באמצעות עקומות אליפטיות. הרבה אנשים נוטים לחשוב שביטקוין משתמש ב-RSA שהוא אלגוריתם די פופולרי, אבל בעצם ביטקוין משתמש בעקומות אליפטיות כדי לייצר את המפתחות וכדי לוודא אותם. אז אתם צריכים להאמין שהאלגוריתם הזה הוא באמת פרוטוקול הצפנה חזק. אה, ואלא אם כן אתם מחשבים את העקומות האליפטיות עם דף ועיפרון, אתם צריכים גם לסמוך על איזשהו אתר או תוכנה בשביל לייצר את המפתחות. אז כן צריך איזשהו אמון. ואם אתם לא מרגישים בנוח עם שומרי דאטאבייסים כמו בנק אוף אמריקה או ג'יי-פי מורגן צ'ייס, האם אתם סומכים על החוזק של אלגוריתם החתימה של עקומות אליפטיות? והאם אתם סומכים על זה שאתר אינטרנט כמו bitaddress.org או איזה סקריפט פייתון שהורדתם מגיטהאב כדי לייצר מפתחות לא ישמרו איפשהו עותק של המפתח הפרטי שלכם? זה משהו מעניין להרהר לגביו. בכל מקרה, בשביל לשלוח לכם ביטקוין אני רק צריך לחתום על הודעה עם מפתח ההצפנה הפרטי שלי וכשאני אשלח לכם את ההודעה אתם תוכלו לוודא שהיא נכונה רק מזה שיש לכם את המפתח הפומבי, כלומר את הכתובת שלי. אני לא צריך להגיד לכם גם את המפתח הפרטי שלי בשביל זה ואני גם לא הולך לעשות את זה כי אז אתם תגנבו לי את כל הביטקוין. אז יש פה שימוש די מגניב בהצפנה. לחתום על הודעה באמצעות המפתח הפרטי זה עדיין לא מספיק. צריך שההודעה הזאת גם תיכנס לבלוק הטרנזקציות הבא. כל 10 דקות מתווסף בלוק חדש לשרשרת הבלוקים, לבלוקצ'יין, שזה בעצם רצף של טרנזקציות שכל אחת מצביעה לאיזושהי טרנזקציה קודמת. קצת כמו איך שדואר עובד. נניח שולחים מכתב בינלאומי שצריך לעבור כמה תחנות בדרך, אז כל סניף דואר שמטפל במכתב חותם עליו ומעביר אותו לתחנה הבאה. ביטקוין הוא למעשה רצף של חתימות וזה לא מאוד שונה מאיך שהמערכת הבנקאית המסורתית עובדת. זה לא שסניף הבנק שלכם מוציא שליח עם שטר כל פעם שאתם שולחים למישהו 100 שקל בהעברה בנקאית, אלא במקום זה הם שולחים הודעה לבנק של מי ששלחתם אליו את הכסף ואומרים להם לעדכן את ספר החשבונות, את הלדג'ר (ledger). ובאופן דומה הבלוקצ'יין מאפשר לעקוב אחרי הלדג'ר של ביטקוין ולדעת מי מחזיק כמה. אבל אם אין בנקים בסיפור הזה, אז מי מתחזק את כל זה? התשובה הקצרה היא שכולם. כולם מתחזקים את זה. כלומר לא ממש כולם, אבל יש רשת מחשבים שהיא permissionless וכולם רשאים להצטרף אליה, כל מי שרוצה. לא צריך להשיג רישיון, אין שום תנאים לעמוד בהם ואין אף גוף מרכזי שמכתיב מי יהיה שם. כל חבר ברשת הזאת, כל node, שומר עותק של כל הלדג'ר ומעדכן את כל ה-nodes האחרים, עוקב אחרי טרנזקציות חדשות ומוודא את התקינות שלהן. אז זה די נחמד, לא? במקום לסמוך על בנק שיעקוב אחרי הטרנזקציות שלכם, אתם פשוט סומכים על המון אנשים זרים באינטרנט. אבל אתם לא לגמרי חייבים לסמוך עליהם כי יש את החתימה הקריפטוגרפית שמוודאת את התקינות של הטרנזקציה. אז האנשים הזרים באינטרנט לא יכולים לזייף טרנזקציות שלכם. הם לא יכולים לשנות את הסכום או לייצר טרנזקציות מזויפות כי אין להם את המפתח הפרטי שלכם ובלי זה לא תהיה חתימה תקינה על הטרנזקציה המזויפת. וחוץ מזה יש להם גם תמריץ להתנהג כמו שצריך ולשמור על הטרנזקציות והבלוקים תקינים. יש פה מעין שיווי משקל של תורת המשחקים כי אם הם יתחילו לזייף וינסו לגנוב ביטקוין, אז אנשים יאבדו את האמון שלהם בביטקוין ובכל העניין הזה ואז השווי שלו יהיה אפס. ואז מה הטעם בכלל לגנוב משהו שאין לו שום ערך? אמרתי לכם שזה די נחמד. אבל כל זה עדיין משאיר את השאלה מאיפה בכלל מגיעים ביטקוינים? התשובה הקצרה היא שה-nodes ברשת הביטקוין מתחרים אחד בשני על הזכות לעשות מיינינג (mining), לכרות את הבלוק הבא. כמו שאמרנו, פעם ב-10 דקות כל הטרנזקציות החדשות נארזות ביחד למשהו שנקרא בלוק והוא מתווסף באופן רשמי ללדג'ר, כלומר לשרשרת הבלוקים, לבלוקצ'יין. ולמה זה כזאת זכות להיות זה שחותם על בלוק חדש? בגלל ה-reward, הפרס. כמות ביטקוין חדשה שמגיעה עם כל בלוק והולכת למי שעשה את המיינינג. הגובה של ה-reward הזה נחתך בחצי כל 4 שנים כדי לא לנפח יותר מדי את כמות הביטקוין. בסופו של דבר לעולם לא אמורים להיות יותר מ-21 מיליון. אבל איך מחליטים מי יעשה את המיינינג, כלומר יחתום על הבלוק הבא ויזכה ב-reward? אז גם שם יש מנגנון קריפטוגרפי מאוד מעניין. אני לא אכנס לכל הפרטים של איך הוא עובד, אבל אפשר לחשוב על זה כאילו כל הכורים הפוטנציאליים מגרדים עוד ועוד כרטיסי לוטו. ככל שיש לכם יותר כוח חישוב מאחרים, ככה תקבלו יותר כרטיסי לוטו ויגדל הסיכוי שלכם לזכות. זאת אגב הסיבה שרשת הביטקוין היא גם מאוד בזבזנית בחשמל. בכל מקרה הראשון שמוצא את הכרטיס לוטו המנצח הוא זה שזוכה לחתום על הבלוק. ועוד פרט מעניין בקשר לזה, מסתבר ש-GPUs של Nvidia מלבד זה שהם רלוונטיים מאוד לחישובים שקשורים ל-AI, הם גם מתברר אפקטיביים במיוחד לחישוב של פונקציות האש (hash) שזה למעשה מה שהמיינרס עושים כשהם מגרדים כרטיסי לוטו. וזאת הסיבה שקריפטו היה עוד driver שהגדיל את המכירות של Nvidia לצד AI. למה בעצם אנחנו מדברים על זה? אם אתם קוראים ותיקים של הבלוג או עוקבים אחרי בטוויטר, אולי שמתם לב שהבעתי ספקנות וביקורת כלפי קריפטו פה ושם. אבל זה לא אומר שאני חושב שנכון להתעלם ולבטל את כל מה שקורה שם. הייתי בעבר הרחוק קצת גם נלהב קריפטו. ב-2015 לקחתי בסטנפורד את מה שכנראה היה הקורס האקדמי הראשון אי פעם על מטבעות קריפטוגרפיים. ומי שהעביר אותו היה פרופסור שניהל את קבוצת הקריפטוגרפיה במחלקה למדעי המחשב, אז הוא היה מאוד מאוד טכני הקורס הזה כמו שאתם בטח מתארים לעצמכם. ומצאתי את עצמי נשאב לתחכום וליכולות של הפרוטוקול. לא הפסקתי לדבר על זה בזמנו וגם קהילת הקריפטו הייתה די קטנה אז בריאן ארמסטרונג למשל, הפאונדר והמנכ"ל של קוינבייס הגיע לכיתה לדבר איתנו באחד המפגשים. באופן כללי די נדהמתי מכמות האנשים החכמים והחרוצים שהצטרפו לבנות דברים בקריפטו. מעולם לא רכשתי בעצמי נכסים קריפטוגרפיים, כלומר לא על הרשת הציבורית, עשיתי הרבה טרנזקציות ב-testnet אבל זה יותר כמו סביבת בדיקות. עבדתי אז בקבוצה של mobile payments בגוגל והדירקטור שראה כמה אני מתלהב מקריפטו ניסה לעודד אותי להציע איך לשלב את זה במוצרים של גוגל. התחברתי גם לעוד אנשים שהתלהבו מקריפטו בחברה ובילינו ימים שלמים של בריינסטורם סביב מה אפשר לעשות עם זה בגוגל. יצא לי לבלות גם הרבה לילות וסופ"שים בכל מיני מפגשים עם פאונדרים ומשקיעים מחוץ לגוגל כדי לחשוב על סטארטאפים שאפשר להקים בתחום. חשבנו על המון רעיונות סופר מעניינים לדעתי אבל המסקנה שהגעתי אליה בסופו של דבר שוב ושוב היא שבשביל כל הרעיונות האלה לא באמת חייבים להשתמש בביטקוין או בבלוקצ'יין. למעשה לא צריך את זה בשביל אף אחד מהם. השימוש היחיד שראינו שתפס מאוד חזק היה כל מיני מיזמים של get rich quick וזה מה שגרם לי בסופו של דבר להתרחק מהתחום הזה ולפתח ספקנות כלפיו. אבל כמו שלמדנו מצ'ארלי מאנגר בפרק 16, שנה שבה לא שינינו את אחת האמונות העמוקות שלנו היא שנה מבוזבזת. אז אני לגמרי פתוח לעשות את זה אם אני אשתכנע שדברים באמת השתנו בתחום. השמעתי בפרק 26 את מטפורת החשמל של ג'ף בזוס, במקור הוא השתמש בה כדי לתאר את מצב האינטרנט ב-2003 ואני חושב שהיא גם מאוד מתאימה למצב של הקריפטו בשנים האחרונות. טכנולוגיות חדשניות הן תמיד בלאגן נוראי של בעיות בשלבים הראשונים שלהן וזה תמיד מוביל אנשים לבטל ולזלזל בהן בהתחלה ולפעמים כמו עם האינטרנט או עם מכשירי החשמל בתחילת המאה ה-20 מתברר שהספקטים טועים בסופו של דבר. אז זה שלא מצאתי שום שימוש אמיתי למטבעות קריפטוגרפיים ב-15 השנים הראשונות לקיומם לא אומר שזה בהכרח יהיה המצב לנצח. וזה יהיה נושא של הפרקים הקרובים. הפרק הזה, הראשון בסדרה, יכסה את כל מה שקרה ספציפית עם ביטקוין ב-15 השנים הראשונות, כלומר אין סיכוי שאני אכסה את כל מה שקרה, אצטרך לפחות כמה שעות טובות בשביל זה, אבל אני אכסה כמה אירועים משמעותיים לאורך הדרך וכמה מההתפתחויות היותר אחרונות. והפרקים הבאים יכסו עוד דברים שקרו בקריפטו מחוץ לביטקוין. הדבר האחרון שאני אגיד הוא שאני יודע שזה נושא די טעון. להרבה אנשים יש רגשות מאוד חזקים כלפי התחום משני הכיוונים. אז בין שאתם ספקני קריפטו או נלהבי קריפטו, אני בטוח שתהיה לכם ביקורת על חלק מהדברים שאני אגיד פה. אני מקווה שאני בכל זאת אצליח לדבר על זה בצורה שתעניין את כל הקבוצות האלה ואני אשמח לשמוע את המחשבות שלכם גם ואולי בעצם בעיקר אם אתם לא מסכימים איתי. מתן דנציג 14:05 מאז פרק 13 דיברנו פה די הרבה על המאפיינים הייחודיים של האינטרנט. לביטים בניגוד לאטומים יש עלות שולית אפסית והיצע אינסופי. יש שפע, abundance, בניגוד לעולם המחסור, ה-scarcity של האטומים. כל פרק חדש פה דורש ממני המון עבודה כדי להכין אותו אבל לעשות סטרימינג לעוד מישהו שיאזין לו זה אפקטיבית כמעט לא עולה שום דבר וגם אין מגבלה על כמות ההאזנות. אז זה המקום להזכיר שאם יש לכם חברים שגם יתעניינו בפרק הזה, אל תחשבו פעמיים ותשתפו איתם. ויותר ברצינות, זה נכון גם למוזיקה, לסרטים, לתוכן, לתוכנה, SaaS. עלות שולית אפסית של ביטים. אבל בניגוד לכל הדברים האלה מה שכל כך מיוחד במנגנון שסאטושי פיתח הוא שזה מאפשר מחסור, scarcity בצורה דיגיטלית על גבי האינטרנט. ביטקוין הוא וירטואלי, הוא לא מייצג שום דבר בעולם הפיזי של האטומים ובכל זאת אי אפשר לשכפל אותו בעלות שולית אפסית וההיצע שלו הוא מוגבל. אבל אפילו פריצת הדרך הטכנולוגית הזאת היא לא כל מה שמדהים לגבי ביטקוין. מה שסאטושי המציא זה בעצם חוץ מזה בסך הכל דרך בשביל אנשים לשלוח אחד לשני מספרים כי הם שולחים נכס דיגיטלי כזה שיש לו היצע מוגבל והם לא צריכים לסמוך אחד על השני או על צד שלישי אבל אין שום דבר שעומד מאחורי הנכס הזה. מה שמדהים הוא שאנשים פשוט הסכימו להתייחס לטרנזקציות הדיגיטליות האלה בתור תשלומים. אין שום דבר אינהרנטי בטכנולוגיה שגרם לזה לקרות. אנשים פשוט קראו את המאמר של סאטושי ואמרו לעצמם 'הא, יש פה דרך מגניבה לשלוח תשלומים, הבעיה היא שלא שולחים דולרים, שולחים את הדבר המוזר הזה שסאטושי המציא, ולמה שמישהו בכלל ירצה את זה?'. זה לפחות מה שהיה בהתחלה אבל עם הזמן יותר ויותר אנשים פשוט החליטו ביניהם להסכים שלביטקוין עצמו יש ערך. זה עוד צעד מטורף של הסיפור הזה שמיליוני אנשים פשוט מסכימים לזה שלביטקוין יש ערך וזה אולי אפילו יותר מרשים שזה קרה מאשר פרוטוקול ההצפנה המתוחכם והמרשים שעומד מאחוריו. נכון לזמן שאני מקליט את הפרק הזה סך השווי של כל מטבעות הביטקוין הקיימים הוא מעל 1.7 טריליון דולר. 1.7 טריליון. בקהילת הקריפטו נוהגים להשתמש במונח market cap, שווי שוק, כדי להגדיר את המושג סך השווי של כל המטבעות הקיימים. פשוט סוכמים את המטבעות כפול המחיר למטבע. כמו שעושים אתם יודעים עם חברות, עם מניות, סוכמים את כמות המניות במחזור כפול המחיר למניה ומקבלים את ה-market cap. זה אחלה, לא? אבל כאילו זה גם לא לגמרי הגיוני לחשוב על שווי שוק של ביטקוין. מניה מייצגת בעלות חלקית על עסק ועל הרווחים שהוא מייצר. בעלות על ביטקוין לא מייצגת בעלות על מערכת התשלומים הזאת או על שום דבר מהטכנולוגיה, לא משנה כמה היא מבריקה. בדיוק כמו שבעלות על פנקס צ'קים לא נותנת לכם חלק מהבעלות על מערכת הסליקה של הצ'קים. או שלהחזיק כרטיס אשראי לא נותן לכם בעלות על רשת התשלומים באשראי. אף אחד לא חישב אף פעם כמה כרטיסי אשראי יש שהם פעילים ואמר שכל כרטיס אשראי צריך להיות שווה השווי הכולל של כל הזהב בעולם חלקי המספר הזה. איכשהו כולם מסכימים על זה שהבעלות על רשתות הסליקה היא של ויזה או של מאסטרקארד כי הם גובות את העמלות ושומרות לעצמן את הרווחים. להחזיק כרטיס אשראי לא מייצג בעלות על שום דבר מזה ואף אחד לא מנסה לטעון שלכרטיס עצמו יש איזשהו ערך. אבל איכשהו עם קריפטו זה לא בדיוק עובד ככה. מתן דנציג 17:11 וורן באפט וצ'ארלי מאנגר הם מבקרים ידועים וקולניים של תופעת הקריפטו. הם התעקשו במשך הרבה זמן שזה נכס ספקולטיבי שמשמש להימורים בלבד. מאנגר אפילו כינה את זה רעל עכברים בריבוע והוא פרסם מאמר שקרא לממשלת ארצות הברית לאסור את השימוש בקריפטו. ווורן באפט ניסה להסביר את זה ככה ב-2022: Warren Buffett 17:31 If the people in this room owned all of the farmland in the United States and you offered me a 1% interest in it and you said 'for a 1% interest in all the farmland in the United States, pay me, pay our group, let's see, 10, 20... pay us this bargain price, 25 billion dollars', I'll write you a check this afternoon. 25 billion, now I own 1% of the farmland. If you tell me you own 1% of the apartment houses in the United States and you offer me a 1% interest... and you want whatever it may be, call it another 25 billion or something, I'll write you a check. It's very simple. Now if you told me you owned all of the Bitcoin in the world and you offered it to me for $25, I wouldn't take it because what would I do with it? I have to sell it back to you one way or another, I mean maybe the same people, but it isn't going to do anything. The apartments are going to produce rental and the farms are going to produce food and... if I've got all the Bitcoin, you know, I'm back where whatever's-his-name-was who may or may not have existed was 15 years ago. If I've got it all, he could create a mystery about it, but everybody knows what I'm like. I mean so if I'm trying to get rid of it, you know, people will say 'well, you know, why should I buy some Bitcoin from you? I mean why don't you call it BuffettCoin, you know, make your own or what... do something, but don't... I'm not going to give you anything for it'. And you'd be right incidentally, but that explains the difference between productive assets and something that depends on the next guy paying you more than the last guy. מתן דנציג 19:17 אז זה מצד אחד. אבל מצד שני הטכנולוגיה, הפוטנציאל, זה יכול להיות הבסיס למערכת פיננסית חדשה. אלה נימוקים שקהילת הביטקוין לפעמים מציגה כדי להצדיק את זה שכן יש בו ערך. באפט הוא פשוט זקן ומיושן מדי בשביל לראות את זה. והם צודקים שסאטושי באמת בנה פרוטוקול תשלומים מבריק והמון אנשים חכמים השקיעו ב-15 השנים האחנות המון עבודה כדי לבנות טכנולוגיות אפילו יותר חדשניות ומבריקות מעל זה. ואפילו יותר אנשים נוהרים כל הזמן כדי לרכוש ביטקוין. גם בתקופות של פסימיות הם מונעים ממנו לרדת לאפס ולהיעלם. ובכל זאת להתייחס להחזקה בביטקוין כמו להחזקה במניה שעולה ויורדת בתקופות לדיווחים בנוגע לפעילות העסקית שעומדת מאחוריה נראה שגוי. עסק מייצר רווחים ומזומנים. הביטקוין שלכם לא מייצר עבורכם שום דבר. אז זה לא הגיוני להסתכל על ביטקוין דווקא בתור סחורה כמו זהב דיגיטלי. אבל זהב הוא מתכת, יש לו גם שימושים אמיתיים בעולם הפיזי. אפשר למשל להכין ממנו תכשיטים. עם ביטקוין, כמו שבאפט ניסה להסביר, אי אפשר לעשות שום דבר. פריטי אמנות הם עוד דוגמה לסוג נכסים שיש להם ערך רק כי אנשים החליטו שיש להם ערך. אבל ציור או פסל אפשר להציג לראווה למשל ויש אנשים שנהנים להתבונן באמנות או לפחות להראות לאנשים אחרים שהם מחזיקים אמנות. אפשר לעשות איתם משהו. אבל ביטקוין זה פשוט קם בבלוקצ'יין בתור רשומה בדאטאבייס מבוזר ופומבי בלי שום תועלת. אי אפשר לעשות עם זה כלום. אבל אולי זה יתרון? ההשוואות האלה ממחישות עוד חידוש עיקרי לגבי ביטקוין: הוא מנותק מהעולם האמיתי. גם מניה היא קונספט וירטואלי וגם היא נכס במחסור שאפשר לסחור בו, אבל היא גם מייצגת בעלות בעסק שלרוב יש לו נוכחות ממשית בעולם האטומים הפיזי. יש לו מוצרים, עובדים, משרדים, ציוד, מלאי, מחסנים, לקוחות. יש פעילות עסקית שמייצרת הכנסות ומשלמת הוצאות. למטבע קריפטוגרפי אין שום דבר מהאילוצים האלה. ואולי זה דווקא טוב? שביטקוין וקריפטו משוחררים מהכבלים האלה. זה מאפשר את זה שהתשובה לשאלה כמה ביטקוין שווה היא בעצם כמה שהאנשים באינטרנט רוצים שהוא יהיה שווה. אתם יכולים אולי להסתכל על הרלי האחרון ולהגיד משהו כמו 'זה לא הגיוני שביטקוין אחד יהיה שווה קרוב ל-100 אלף דולר' ואתם אולי תהיו צודקים, אבל באותה מידה זה גם לא הגיוני שביטקוין אחד יהיה שווה 1 דולר או 100 דולר או מיליארד דולר. כל שווי הוא בעצם לא הגיוני כשחושבים על זה. אבל אם מקבלים את זה שלביטקוין יש שווי גדול ממש מאפס, אז בנקודה הזאת אולי בעצם כל שווי הוא הגיוני. אמרנו שבשביל להחזיק ביטקוין אתם צריכים לייצר מפתח פרטי וכתובת ציבורית. אבל איך יגיע לשם ביטקוין? דרך אחת היא כמו שאמרנו לעשות מיינינג, אבל הרוב המוחלט של האנשים לא משיגים ביטקוין ככה. הדרך הסטנדרטית יותר היא לקנות ביטקוין באיזה אקסצ'יינג' (exchange) תמורת דולרים או תמורת שקלים או אירו או פאונד, איזשהו מטבע מדינתי שאנשי הקריפטו מכנים לרוב בזלזול פיאט (fiat). האקסצ'יינג'ס האלה, למשל קוינבייס או בייננס או FTX עד שהיא פשטה רגל, הם כמובן גופים פיננסיים ריכוזיים. אתם תצטרכו להעביר לבורסה נניח 100 דולר, בתמורה תקבלו 0.0011 ביטקוין. בשביל זה תצטרכו לתת אמון באקסצ'יינג' הזה, בבורסה, בגוף פיננסי ריכוזי. והבעיה היא שלשלוח ביטקוין לכתובת הפומבית שלכם זה לא אופטימלי בשביל האקסצ'יינג'. בתור התחלה יש סיכונים בגלל ההבדלים בין כמה זמן לוקח ליישב טרנזקציות בדולרים לעומת ביטקוין. אם אתם עושים העברה בנקאית, אז יכול לקחת לה יומיים להגיע. בינתיים הם שולחים לכם ביטקוין בטרנזקציה שמופיעה בבלוק הבא תוך עד 10 דקות ואז אם ההעברה הבנקאית תיכשל יום אחרי זה, הטרנזקציה בביטקוין היא כבר סופית, אי אפשר לבטל אותה. ועוד בעיה היא שאתם עלולים לאבד את המפתח הפרטי שלכם. ואם אתם תתקשרו לשירות לקוחות של האקסצ'יינג' ותבקשו לאפס את הסיסמה, הם יגידו לכם שהם מצטערים אבל הם לא יכולים לעשות את זה ושגם אין להם שירות לקוחות בכלל. ובאמת אין להם שום דרך לשחזר את המפתח הפרטי שלכם. זה כל היופי של מנגנון החתימה שמתבסס על עקומות אליפטיות. אבל כנראה שבאותו רגע האלגנטיות של הפרוטוקול לא תרשים אתכם, אתם תכעסו ששלחתם 100 דולר ושאין לכם ביטקוין ואולי אפילו תגישו תלונה או לפחות תכתבו פוסט תוקפני ברשתות החברתיות ותמליצו להתרחק מהאקסצ'יינג' האלה. אז פתרון אחד הוא שבמקום לשלוח לכתובת הפומבית שלכם 0.0011 ביטקוין, הבורסה תקנה בשבילכם 0.0011 ביטקוין ופשוט תשמור את זה באחת הכתובות הפומביות שהיא משתמשת בהן. זאת בורסת קריפטו רצינית ומקצועית, הם כבר יודעים איך להתנהל ככה שמפתחות לא הולכים לאיבוד ושלא גונבים את הביטקוין שלהם. ואז במקום לשלוח לכם 0.0011 ביטקוין, הבורסה פשוט תחזיק... אתם יודעים... דאטאבייס. תהיה שם רשימה של כל הלקוחות, מספרי חשבון, תעודת זהות, כתובת, קוד זיהוי טלפוני. ובשדה היתרה של הרשומה שלכם יהיה כתוב 0.0011 ביטקוין. כשתכנסו לחשבון שלכם או תפתחו את האפליקציה, אתם תראו שכתוב שם 'יתרה: 0.0011 ביטקוין'. וזה אולי ירגיש לכם כאילו יש לכם 0.0011 ביטקוין ואתם לא תהיו לגמרי טועים, אבל יהיה יותר נכון להגיד שיש לכם התחייבות מהאקסצ'יינג' לשלם לכם 0.0011 ביטקוין. אתם לא מחזיקים בזה ישירות, אין לכם את המפתח הפרטי. יש לכם רק רשומה בדאטאבייס הפנימי של הבורסה. כמו... נו, איך קוראים לזה? בנק. אם אתם מחזיקים 50 דולר בחשבון צ'קינג של בנק אוף אמריקה, הבנק חייב לכם 50 דולר ואתם סומכים עליו שהוא יעקוב אחרי זה ויתן לכם את ה-50 דולר האלה מתי שתרצו. בתחילת 2009 נוצרה מערכת שנועדה להוות אלטרנטיבה למנגנון הזה בשביל אנשים שלא מוכנים לסמוך על הבנק. והמערכת הזאת התפתחה ככה שבשביל להשתתף באלטרנטיבה עדיין צריך לסמוך על בנק. פשוט קוראים לבנק הזה בורסת קריפטו. הכרתי לאורך הדרך אנשים שמשכו כספים מתיקי השקעות ומהחשבונות בנק שלהם בנימוק שהם לא סומכים על ג'נט ילן או שהם לא מוכנים לתת את הכסף שלהם לוול סטריט, ואז הם העבירו אותו לקוינבייס. ולפעמים ניסיתי להצביע על הפרדוקס בזה שהם לא מרגישים בנוח עם בנק אוף אמריקה אבל אין להם בעיה להעביר סכומי כסף גבוהים לקוינבייס ולא הצלחתי להבין מה ההבדל. ולא עשיתי את זה כדי להקניט אף אחד ואני גם לא רוצה להקניט אתכם אם יש לכם חשבון בקוינבייס. פשוט כשנתקלתי לראשונה בביטקוין באמת התלהבתי מהאידיאולוגיה המוקדמת שהייתה סביבו, של לבנות מערכת פיננסית שהיא decentralized, שלא צריך לסמוך בה על אף אחד. ולא הבנתי איך זה מתיישב עם זה שעדיין צריך לסמוך על בנק ריכוזי וזה בסדר כי הוא קול והוא מאפשר להחזיק קריפטו ולא רק דולרים. ואני עדיין לא לגמרי מבין את זה למען האמת, אבל בדרך כלל כשאני אומר את זה אני מקבל תגובות די ניסורות ואומרים לי שאני לא מבין כי אני סתם בומר שמעריץ את באפט. אני חושב שאולי זה דומה למה שקרה עם האינטרנט. הרבה early adopters התלהבו מהחופש ומהעדר הצנזורה והגופים הריכוזיים בתחילת הדרך. סטיב ג'ובס, יש ראיון איתו ב-1995 והוא התלהב שם מזה שהאינטרנט זה ההזדמנות בשביל מפתחי התוכנה להשתחרר מהעריצות של מיקרוסופט. וזה באמת קרה. ה-Windows API כבר לא מכתיב איך מפתחים תוכנה היום כמו שהוא היה עושה ב-90's. אבל העריצות של מיקרוסופט פשוט התחלפה בעריצות ריכוזית אחרת, של אפל למשל, החברה של סטיב ג'ובס, שממררת את חייהם של הרבה מפתחי אפליקציות. או בעריצות של חברות כמו מטא או גוגל שבאפקטיביות שולטות באינטרנט. דיברנו בפרק 7 על המודל של crossing the chasm ובשביל להתקדם בשוק ולחצות את התהום מה-early adopters האידיאולוגים לעבר המיינסטרים כנראה שצריך לוותר ולהתפשר על כמה מהאידיאלים. קהילת הקריפטו התחילה מחזון דומה של מערכת פיננסית חופשית של ההמונים למען ההמונים, אבל עם הזמן הם נתקלים שוב ושוב באיזה אתגר או tradeoff שהמערכת הפיננסית המסורתית כבר מזמן התמודדה איתו. הדוגמה שדיברתי עליה עכשיו עם בנק, פשוט בנק לקריפטו, היא רק מקרה אחד. יש עוד המון כאלה שתמיד מובילים את תעשיית הקריפטו לבנות פתרונות ומנגנונים שדומים לאיך שהתעשייה המסורתית בעצם עובדת. עם גופים ריכוזיים, עם אמון, עם שימוש בחוב. מאט לוין מסביר שזה חלק מהסיבה שהוא כל כך אוהב לכתוב על קריפטו כי זה ממש מאפשר להבין את העקרונות הבסיסיים של איך דברים עובדים במערכת הפיננסית ולמה, מ-first principles. וזה גם קצת חמוד ומקסים בעיניו כי זה כמו להסתכל על ילד שגדל ומבין בהדרגה למה המבוגרים המוזרים סביבו בעצם מתנהלים כמו שהם מתנהלים. הזכרנו שדבר אחד שעמד מאחורי האימוץ של ביטקוין שהומצא ב-2008 היה חוסר האמון בבנקים ובמתווכים אחרים במערכת הפיננסית. ואפשר להבין את זה כי זה היה רגע השפל של המערכת הפיננסית. בנקים לקחו סיכונים אדירים והפסידו המון כסף על מה שכביכול נחשב כהשקעות בטוחות. כסף שהם לוו ביחס מינוף גבוה ומי ששילם את המחיר לא היה הבנקים שקיבלו כמות אדירה של כסף שהוזרמה כדי להציל אותם, וגם לא המנהלים שם ששמרו לעצמם את משכורות העתק והבונוסים שהם קיבלו לאורך הדרך. מי ששילם את המחיר על הטעויות שלהם היה פשוט המון אנשים ברחבי המדינה שבעקבות המיתון הגדול איבדו את העבודות שלהם, את הבית שלהם, את החסכונות שלהם. סאטושי לא אהב את זה ובצדק. בלוק הביטקוין הראשון אי פעם, ה-genesis block, ציטט כותרת בעיתון מינואר 2009 להזרמה של כספי חילוץ נוספים לבנקים. הבלוק הזה, כמו שאמרנו, היה התחלה של מערכת תשלומים שעקפה את הצורך לסמוך על הבנקים, מערכת שבה כל אחד אחראי לדאוג לעצמו. והרבה אנשים נמשכו לרעיון הזה, במיוחד בשלבים המוקדמים. בעיני הרבה אנשים בקהילת הביטקוין, חוב ומינוף ובנקים מרכזיים ותאוות בצע היו החטא הקדמון של המערכת המסורתית. וביטקוין סימל מערכת פיננסית חדשה, decentralized עם טרנזקציות שקופות שאי אפשר לחסום או לבטל אותן. אי אפשר להסתיר שם חובות. אין שום כוח מיוחד לממשלה או לבנקים הגדולים לשנות את מה שקורה שם וזה קסם להרבה אנשים שכעסו על אי-צדק של משבר 2008. והיה עוד משהו שקסם להרבה אנשים בקשר לביטקוין: הערך שלו המשיך לעלות ולעלות. אז לצד ההתלהבות מהרעיונות הטכנולוגיים והפילוסופיים והמוניטריים ששם, זה פשוט מגניב לקנות משהו ב-100 דולר ואז למכור אותו ב-500 דולר קצת אחר כך. וזה היה נראה קול להרבה אנשים שהגיעו מהמערכת הפיננסית המסורתית שכן נתונה לרגולציה ופשוט ראו כמה כיף בקריפטו ואיך כולם מתעשרים. לא הייתה להם בהכרח מחויבות פילוסופית לעקרונות של סאטושי לגבי בנקים ומינוף, חלקם בכלל הגיעו מבנקים והם רק רצו לעשות כסף. אז הם חיפשו טריידים טובים, דרכים זולות ללוות או לגייס כסף, ואז הם לקחו כמה כסף שהם רק יכלו כדי לשים על הטריידים האלה. זה מה שגרם לי אישית להתרחק מהתחום אחרי הרלי של 2017. הדיסוננס שבין הפוטנציאל והחזון וכל מה שמשך אותי לקריפטו מלכתחילה לבין מה שהרגשתי שכולם בעצם עברו להתרכז בו שזה איך להתעשר מהר, אבל בלי לספק ערך אמיתי. כל רלי כזה בסוף מתרסק. ב-2018 היה חורף קריפטו, שאולי קשה לזהות אם מסתכלים היום על הגרף של מחיר הביטקוין כי הפיק אז הוא כל כך הרבה יותר נמוך מהמחיר של ביטקוין היום, אבל בזמנו ממש היה אפשר להרגיש את זה. הרבה אנשים שהכרתי בסיליקון ואלי שלפני זה לא הפסיקו לדבר על קריפטו ולרפרש את המחירים 24/7 ב-2017 לא דיברו יותר על קריפטו אחרי ההתרסקות. ואז ב-2020 במהלך המגפה התנפחה בועה הרבה יותר גדולה, לא רק בביטקוין, בכלל בנכסי הקריפטו ואפילו לא רק שם, בעצם בכל הנכסים ברחבי העולם. ננתעמק בזה יותר בפרק הבא. מה שמעניין הוא שבעקבות הגאות של 2020 ו-2021 איכשהו תעשיית הקריפטו בעצמה חוותה את 2008 משלה, רק שזה קרה ב-2022. סיפור אחד היה TerraUSD, מטבע קריפטוגרפי שאמור להיות צמוד לדולר. הרבה נמשכו להבטחה הזאת של יציבות וגם להבטחה של 20% תשואה בשנה ש-TerraUSD הבטיח. אבל במאי 2022 המטבע הזה קרס, בעיקר בגלל ירידה חדה במחיר של לונה, המטבע הקריפטוגרפי ששימש בתור ערבון ברשת של טרה, במקום להשתמש בדולרים אמיתיים. וזה חלק ממה שגרם לאנשים למתוח קווי דמיון ל-2008. אפיקי השקעה ששווקו בתור יציבים ובטוחים הפכו בגלל תאוות בצע של הבנקאים שעומדים מאחורי זה לסופר מסוכנים. אז אם היה לכם טרה או לונה כנראה שהפסדתם את כל הכסף שלכם ב-2022 וזה רק מקרה אחד. באותה שנה הפדרל ריזרב עשה העלאות ריבית חדות שגרמו לירידות מחירים של כל הנכסים הספקולטיביים ומה שהסתבר זה שהתיאוריות על זה שקריפטו זה גידור יעיל נגד אינפלציה או נגד ירידות בשוק ההון לא עמדו במבחן המציאות. כל שוק הקריפטו קרס. ביטקוין ירד ב-70% והשווי הכולל של כל שוק הקריפטו ירד ביותר משני שליש. שני טריליון דולר של עושר קריפטו פשוט התאדו. והייתה גם הפשיטת רגל של בורסת FTX בעקבות מה שהתברר כהונאה הגדולה בהיסטוריה. הייתה הקריסה של רשת התשלומים צלזיוס. הייתה שורה ארוכה של חברות קריפטו שקרסו בגלל שהם התנהלו בצורה רשלנית או לקחו הימורים אגרסיביים מדי. בסוף 2022 תעשיית הקריפטו סבלה בצדק מאותו חוסר אמון שהמערכת הבנקאית סבלה ממנו בצדק בסוף 2008. אבל בניגוד למה שהרבה אנשים אולי חשבו בזמנו, גם אחרי הסייקל הזה תעשיית הקריפטו התאוששה. אחד הדברים שיצרו עניין מחודש בביטקוין ב-2023 היה כשה-SEC אישרה למוסדות פיננסיים להציע ETF על ביטקוין. כן, מה ששמעתם. נייר ערך שכולם יכולים לרכוש בחשבון ברוקר או ה-IRA שלהם כמו תעודת סל על ה-S&P 500 או כל קרן סל אחרת, רק שהנכס שעומד מאחורי זה הוא ביטקוין. אתם כמובן לא מחזיקים ישירות בביטקוין הזה ולא יכולים לשלוח אותו לאף אחד. האידיאולוג וההומוריסט איתי צ'יפשינסקי כתב בזמנו פוסט כדי להדגיש את האירוניה הזאת בטוויטר עם המנהל תיקים הבומר והאפור בבנק שמנסה לשכנע לקוח לקנות קרן סל על ביטקוין. זה ממש טוב, כדאי לכם לקרוא את זה אם לא יצא לכם, יש לינק במהדורה. ואם נשים בצד את הסרקזם רגע, אפשר לנסות להצדיק את זה שהמחיר לביטקוין יעלה בעקבות האירוע הזה כי יש הרבה יותר אנשים שמרגישים בנוח עם קרן סל שהם יכולים לקנות בחשבון שלהם בפידליטי או בשוואב מאשר לפתוח חשבון בבורסת קריפטו. רוב האנשים עדיין מנהלים את הכסף שלהם דרך המוסדות הוותיקים יותר שכפופים ליותר רגולציה ומחוץ לקהילת הקריפטו גם יש להם יותר מוניטין של אמון. ומה קורה כשביקוש גדל לסחורה שההיצע שלה מוגבל? המחיר שלה עולה. אז זה מה שקרה לביטקוין אחרי שיצאו תעודות סל והבדיחה בעצם עליכם אם צחקתם על זה. וחוץ מהנוחות הזאת יש עוד גורם שהגדיל את הביקוש וזה שהעמלות נהיו הרבה יותר נמוכות. אקסצ'יינג'ים של קריפטו מנצלים את העובדה שמדובר בנכס לא נזיל עם מעט מאוד רגולציה וגובים 2% או לפעמים 3% או 4% או 5% על כל טרנזקציה. זה המון. וזה מה שהפך את העסק הזה של אקסצ'יינג' לקריפטו לממדפסת כסף בהרבה מקרים. אבל קרנות סל זה כבר נכס נזיל שיש עליו די הרבה רגולציה, די הרבה תחרות. מוסדות מסורתיים גובים עליו עמלה של 0.2% או אפילו פחות מזה. זה פחות מעשירית מהעמלות בבורסת הקריפטו. וזה אולי חדשות טובות למי שרוצה לקנות חשיפה לביטקוין, אבל החדשות לא כל כך טובות לאקסצ'יינג'ים שאולי יתקשו להמשיך לגבות עמלות גבוהות בעידן של קרנות סל. חוץ אולי מקוינבייס עצמה שעושה כסף מלמכור שירותי קנייה והחזקה של ביטקוין לכל המוסדות הפיננסיים שמציעים פתאום קרנות סל. וגם כאן אולי אפשר למצוא אירוניה כי מהחזון של disruption למערכת הפיננסית המסורתית ביטקוין הופך להיות חלק אינטגרלי ממנה ואפילו עוזר לה לעשות עוד כסף. התחלנו את הפרק מלדבר על הדאטאבייסים שמרכיבים את החיים המודרניים וכל הבעיות איתם. ביטקוין וקריפטו היו אמורים להיות הפתרון, ההזדמנות לבנות דאטאבייס אחד שהכל ירוץ מעליו בלי מתווכים, בלי צורך באמון. והאנלוגיה היא בעצם לבנות את האינטרנט של המערכת הפיננסית. אבל מה שבעצם קורה עם הקרן סל הזאת הוא שהביטקוין בעצמו הופך להיות רשומה בדאטאבייס מסורתי ומיושן של מוסד כמו בלאק-רוק או פידליטי. החלום של לבנות דאטאבייס חדש שיחליף את המוסדות המסורתיים מתחלף בעוד רשומה בדאטאבייסים המסורתיים האלה. וכאילו אני מבין את השמחה של מי שמחזיק ביטקוין מתוך תקווה להתעשר, זה באמת נחמד שהמחיר עולה ועושים כסף, אבל מנקודת מבט אידיאליסטית שהקימה את התעשייה הזאת קשה לי לראות את ההתלהבות. המכניקה מאחורי קרנות סל אלה מתבססת על גופים ריכוזיים שצריך לסמוך עליהם, שמתנהלים בצורה לא שקופה ושכפופים לפיקוח ורגולציה. זה באמת דומה לאיך שהאינטרנט התפתח במובן הזה שכדי לדחוף את ה-adoption מעבר לקאזם ולהגיע למיינסטרים היה צריך לוותר על הרבה מהאידיאולוגיה של ה-early adopters. אם תתאכזבו למשל כשהשיקו חנויות אפליקציות לאייפון ובהמשך לאנדרואיד, המייסד לארי פייג' מגיב לביקורת הזאת. האידיאליסטים קיוו שהטלפונים פשוט יהיו דפדפני ווב נהדרים ויאפשרו למנף את כל הסטנדרטים הפתוחים של האינטרנט, של הווב, אבל זה לא עבד ככה עם אפליקציות ולמרות שיש הרבה ביקורת על עמלות הגבוהות ועל תהליכי רביו שרירותיים ב-App Store, מבחינת הצרכנים יש גם הרבה יתרונות לפיקוח הריכוזי הזה למשל תשלומים באפליקציות הם הרבה יותר בטוחים ונוחים מאשר בכאוס של לשלם על משהו בווב הפתוח. אבל אם נסכם את זה במונחי תיאוריית ה-disruption של פרופסור כריסטנסן, אז אפשר להגיד שנכון לעכשיו ביטקוין לא עשה disruption למערכת הפיננסית המסורתית ואפילו להפך. קרנות סל על ביטקוין זה מקרה שבו קריפטו נותן לתעשייה המסורתית הזדמנות לבנות עוד מוצרי השקעה ולעשות עוד כסף. אז בינתיים ביחס לתעשייה הזאת אפשר להגיד שקריפטו מתברר יותר כ-sustaining innovation. דונלד טראמפ 35:54 Have a good time with your Bitcoin and your crypto and everything else that you're playing with. מתן דנציג 36:02 במילים האלה דונלד טראמפ סיים את הנאום שלו בכנס הביטקוין בקיץ האחרון. הוא הופיע שם כדי להשיג את התמיכה של קהילת הקריפטו ולאותת להם שהוא יפעל למען התעשייה. ומאז שהוא ניצח בבחירות, מחזיקי הביטקוין והקריפטו באמת עושים good time כי מחיר המטבע זינק מעל 30% מאז. והנה עוד משהו שהוא אמר שם: דונלד טראמפ 36:18 The federal government has almost 210,000 Bitcoin, or 1% of the total supply that will ever exist. But for too long our government has violated the cardinal rule that every Bitcoiner knows by heart: never sell your Bitcoin. Right? That's right, isn't it? How did I figure that one? Never sell your Bitcoin! And so as the final part of my plan today, I am announcing that if I am elected, it will be the policy of my administration, United States of America, to keep 100% of all the Bitcoin the U.S. government currently holds or acquires into the future. We'll keep 100%. I hope you do well, please. This will serve, in effect, as the core of the strategic national Bitcoin stockpile. מתן דנציג 37:19 וזה מתחבר להצעת חוק שמקדמת הסנאטורית סינתיה לומיס: הקמה של מאגר ביטקוין לאומי. ועכשיו שטראמפ זכה בבחירות לנשיאות והמפלגה הרפובליקנית השיגה רוב בשני בתי הקונגרס, זה אולי נהיה ריאלי. מה בדיוק התוכנית? ארצות הברית מחזיקה היום בערך 200,000 ביטקוין שהוחרמו במסגרת פעולות של אכיפת חוק, והתוכנית היא לקנות עוד כדי להגיע למיליון ביטקוין בתוך 5 שנים. את המאגר האסטרטגי ארצות הברית תחזיק לפחות 20 שנה והשימוש היחיד יהיה לשלם את החוב הלאומי. אז משהו שאתם אולי שואלים את עצמכם כשאתם שומעים את זה זה 'מה?'. והנה ההסבר. זה ייתן לארצות הברית שליטה על 5% מההיצע שאי פעם יהיה כי הרי אף פעם לא יהיו יותר מ-21 מיליון ביטקוין. ועוד מדינות ילכו בעקבותיה ואולי יקימו רזרבות לאומיות ויקנו ביטקוין, מה שכנראה ידחוף למעלה את המחיר שלו כי אמרנו כבר שכשאשר גובר הביקוש לסחורה שההיצע שלה מוגבל, המחיר של הסחורה אמור לעלות. ואם רק המחיר של ביטקוין יעלה מספיק... החוב הלאומי של ארצות הברית מתקרב ל-36 טריליון דולר. בסך הכל צריך שמחיר לביטקוין יגיע ל-36 מיליון דולר ואז מיליון ביטקוין יספיקו כדי לסגור את כל החוב הלאומי של ארצות הברית. אם חושבים על זה, יש משהו רומנטי ברעיון שביטקוין שנוצר מתוך כעס על הגדלת החוב הלאומי והדפסות כסף בשביל לחלץ בנקים ב-2008 יהיה מה שיפתור את בעיית החוב הלאומי של ארצות הברית בסוף. כאילו... אם זה באמת יעבוד. אני מרגיש קצת לא בנוח עם הרעיון של לפתור בעיות של חוב לאומי על ידי רכישה של נכסים ספקולטיביים ולקוות לעשות עליהם 10X. משום מה זה לא מרגיש כמו סוג המדיניות הפיסקלית האחראית שהייתם מצפים מהמדינה שמובילה את הכלכלה העולמית. ויש עם זה עוד כמה שאלות. למשל, איך הם יממנו את זה? צריך כמה עשרות מיליארדי דולרים בשביל לקנות מיליון ביטקוין. אז יש ציוץ של ג'ורג' סלגין שהרחיב לגבי זה. במשרד של לומיס הם מתכננים להציע שמשרד האוצר הפדרלי יתקן את השווי החשבונאי של הזהב ב-Fort Knox. היום זה מוערך בשישית משווי השוק שלו. וככה הם יגדילו את השווי המאזני של נכסי הממשלה במאות מיליארדי דולרים. אם אני מבין נכון את התוכנית, אז את יתרת הזהב המוגדלת הם יוכלו להמיר במשהו שנקרא gold certificates מהפדרל ריזרב ומול ה-gold certificates יהיה אפשר לקבל קרדיט ועם זה לקנות ביטקוין. easy peasy. כאילו חוץ מזה שזה קצת נשמע כמו... צר לי להגיד את זה... הדפסת כסף ממשלתית. וזה יהיה די אירוני. ביטקוין החל כתנועה נגד המניפולציות של הבנק המרכזי בהיצע הכסף, אבל היום הממשלה מדפיסה כסף כדי לקנות ביטקוין ולדחוף את המחיר שלו למעלה ואז כולם יריעו בהתלהבות. עוד שאלה היא למה בעצם צריך את זה? יש מאמר די ב-CoinDesk שניסה לנתח. כששומעים את המונח 'רזרבה אסטרטגית', חושבים נניח על ה-Strategic Petroleum Reserve. זה מאגר חירום של דלק שמתוחזק על ידי משרד האנרגיה האמריקאי. הוא הוקם אחרי אמברגו הנפט הערבי של 1973 שבמקרה הזכרנו בפרק הקודם. ומדי פעם אם יש מחסור בדלק או שהמחיר שלו גבוה מדי, אז משחררים לשוק קצת מהמאגרים האלה. אז לכאורה אותו דבר רק עם ביטקוין. אבל יש הבדל גדול בין דלק לבין ביטקוין. הנפט הוא קריטי לפעילות התקינה של כל המשק. אם פתאום ייעלם נפט מהעולם, אז העולם בעצם יקרוס. אבל מה יקרה אם ייעלם כל הביטקוין? אז הרבה אנשים יהיו מאוד מבואסים כי הם הפסידו הרבה כסף. אני גם אתבאס כי עבדתי די קשה על הפרק הזה ועכשיו שאין יותר ביטקוין אז את מי מעניין לשמוע אותי? אבל זה בערך כל האימפקט. שום דבר ממשי לא יקרה. שום דבר לא ייפגע. הכל ימשיך להתנהל כי ביטקוין לא עושה שום דבר. לא משתמשים בו בשביל כלום. ואם הוא לא עושה כלום, למה צריך מאגר חירום שלו? אבל לממשלת ארצות הברית יש גם רזרבה ענקית של זהב, אתם יכולים אולי להגיד ואתם תהיו צודקים. אם אתם מאמינים לרוברט פ. קנדי ג'וניור, המועמד לנשיאות שאוהב להפריח תיאוריות קונספירציה ומונה לשר הבריאות הבא בממשל של טראמפ, אז הוא טען בנאום שלו בכנס ביטקוין שארצות הברית מחזיקה 20% מכל הזהב בעולם. ואז הוא קרא לבנות רזרבה של 4 מיליון ביטקוין, פי 4 מהצעת החוק של לומיס, כדי להשוות את הנתח של ארצות הברית בהיצע הביטקוין לנתח שיש להם מהיצע הזהב העולמי. להגיע ל-20%. כי ביטקוין הוא הזהב הדיגיטלי, אז מה ההבדל? אז נגיד שהבדל אחד הוא שזהב ממש שימש פעם בתור כסף, הרבה לפני שביטקוין בכלל היה קיים, למעשה הרבה לפני שהדולר בכלל היה קיים. אי שם בעבר גם הזהב גיבה את הדולר. זאת הסיבה שארצות הברית יצרה בכלל את מאגרי הזהב האלה. ומאז שבוטלה הצמדה לזהב ארצות הברית אמנם לא נפטרה ממלאי הזהב שלה, אבל האם זה הנימוק שבגללו צריך למנף את הרווחים מעליית הערך על הזהב כדי לבנות רזרבת ביטקוין? אני לא יכול גם שלא להצביע על האירוניה בזה שמה שהתחיל בתור חזון לבנות דאטאבייס חדש שיעקוף את הבנק המרכזי והצורך לתת בו אמון, יסיים בתור עוד רשומה בדאטאבייס של הפדרל ריזרב. אבל רגע, אתם אולי אומרים לעצמכם, מה עם כל הדברים שאנחנו מדברים עליהם כאן? חשיבת חוף מערבי, היכולת לשנות את דעתך, זה שלוקח הרבה זמן ל-disruptive technologies להבשיל ובינתיים זה קל לזלזל ולצחוק עליהם. כל זה נכון. באחד הפוסטים הראשונים בבלוג שלי כתבתי על המצאת ספינות הקיטור. במשך שנים הביצועים שלהן היו נחותים יותר לעומת ספינות המפרש וספינות קיטור גם היו מסוכנות יותר ויקרות יותר לתפעול ולפעמים התפוצצו ועלו באש. אבל עם הזמן כל הבעיות האלה נפתרו ובסוף ספינות הקיטור גם החליפו את ספינות המפרש ומעבר לזה הן פתחו נתיבי שיט ואפשרויות שלא היו קיימות קודם לכן. יכול מאוד להיות שזה יתאר את הסיפור של ביטקוין, פשוט רגע ההבשלה עוד לא הגיע. אז האם אני חושב שצריך לקנות ביטקוין? באופן כללי אני לא נותן עצות השקעה ובטח שלא במקרה הזה. יש ויכוחים מאוד סוערים שמתפתחים באינטרנט סביב שאלת השווי של ביטקוין והאם יש לו שווי בכלל, ואני לא מתכוון להשתתף בוויכוחים האלה כי ראיתם גם אחרי 40 דקות שאני מדבר פה על הנושא הזה, אני לא יודע מה התשובה. אבל האם אני חושב שצריך לעקוב אחרי מה שקורה עם ביטקוין? זה בהחלט כן. בגלל התכונות הייחודיות שלו, האפשרות ליצור נכס דיגיטלי במחסור על גבי האינטרנט, בגלל הנכונות או אפילו העקשנות של המון אנשים לייחס ערך לנכס הזה, כל הטכנולוגיות שנבנות מעליו וכן, גם הנורמות והתנועות החברתיות שנוצרות סביבו. אני ממש לא חושב שאפשר לבטל או להתעלם מזה. כמו שאמר הציטוט מהספר של קרלוטה פרז שהזכרתי בפרק הקודם, זה בלתי אפשרי לתזמן באיזה קצב כל טכנולוגיה תתפתח ואיך האינטגרציה הטכנולוגית-כלכלית-חברתית תיראה בסופו של דבר. גם אם עד עכשיו השימוש העיקרי שנמצא עבור ביטקוין וקריפטו זה הונאות והימורים ספקולטיביים. אני חושב גם הרבה על מטפורת החשמל של ג'ף בזוס מ-2003 ששמענו בפרק 26. אני חושב שהיא ממש רלוונטית גם לקריפטו. בן תומפסון הצביע על זה שמאז המצאת המיקרו-פרוססור של אינטל ב-1971 ועד שבועת הדוט-קום התפוצצה, שזאת הנקודה שבה ג'ף בזוס העביר את ההרצאה הזאת, עברו 30 שנה. ולאורך הדרך הזאת היו המון בועות מקומיות קטנות יותר בשוק המחשבים והטק. אז בקריפטו מאז בלוק הג'נסיס של סאטושי ועד היום עברו כמעט 16 שנה. ואם ניקח 16 שנה אחרי המיקרו-פרוססור של 1971, זה מביא אותנו ל-1987. זה השנה בערך שאפל השיקה בה את המקינטוש 2 ומיקרוסופט את מערכת ההפעלה ווינדוס 2.0. היה עוד 6 שנים משם עד שהדפדפן בכלל הומצא לראשונה ועוד 20 שנה עד שהגענו לקלאוד ולאייפון. אז אולי בסוף אנחנו עוד נבנה את הדאטאבייס החדש הזה. השאלה היא מתי. זה דבר אחד לראות את העתיד מגיע וזה דבר אחר לגמרי לדעת מה יהיה התזמון. האם ביטקוין יהיה חלק מהפלטפורמה הזאת או שהוא ייזנח מאחורה כמו המקינטוש 2 או הווינדוס 2.0 שהושקו ב-1987? בפרק אחר אנחנו נבחן עוד כמה התפתחויות סביב את'ריום וסטייבל-קוינס כדי לנסות להבין את זה. עד כאן להיום. נמשיך בפעם הבאה.
        ]]></content:encoded>
    </item>
    
    <item>
        <title>פרק 37: קריפטו ומערכת פיננסית מבוססת מימז</title>
        <link>https://mat-mo.github.io/podtext/episodes/vptyqst/prq-37-qryptv-vm-rkt-pynnsyt-mbvsst-mymz.html</link>
        <guid>https://mat-mo.github.io/podtext/episodes/vptyqst/prq-37-qryptv-vm-rkt-pynnsyt-mbvsst-mymz.html</guid>
        <pubDate>2 בדצמבר 2024</pubDate>
        <description>Transcript for פרק 37: קריפטו ומערכת פיננסית מבוססת מימז from אופטיקאסט</description>
        <content:encoded><![CDATA[
            מתן 00:00 היי, אני מתן זינגר וטוב שחזרתם לאופטיקאסט. זה הפרק השני בסדרה על מטבעות קריפטוגרפיים, והוא הולך לעסוק בממס. וכרגיל, שום דבר פה הוא לא המלצה לעשות פעולות בניירות ערך. קדימה לפרק מספר 37. מתן 00:15 הזכרתי בפרק 27 את התחזית השגויה של זוכה פרס הנובל פול קרוגמן לגבי האינטרנט ב-1998. הוא ציפה אז שהצמיחה תיעצר באופן דרמטי, כי לרוב האנשים אין מה להגיד אחד לשני, אז הוא טען שלא עומד להיות אפקט רשת וסיכם שעד סביבות 2005 יהיה ברור שההשפעה של האינטרנט על הכלכלה היא לא יותר גדולה מאשר השפעה של המצאת הפקס. ומה בדיוק התחזית הזאת פספסה? מארק צוקרברג הסביר את זה ממש טוב כשהוא הציג את האינטרנט בתור מוקד כוח נוסף בחברה המודרנית. ציטוט: "אנשים שיכולים לבטא את עצמם באופן נרחב הם סוג חדש של כוח בעולם, מוקד נוסף לצד שאר מוקדי הכוח של החברה. אנשים לא צריכים יותר לסמוך על שומרי סף בפוליטיקה או בתקשורת כדי לגרום לקול שלהם להישמע ויש לזה השלכות חשובות." מתן 01:03 סוף ציטוט וקשה למצוא את המילים בכלל כדי להסביר עד כמה זה עוצמתי. זה היה קשה בשביל פול קרוגמן או בשביל כל אחד לדמיין את זה ב-1998. מי למשל היה מסוגל לדמיין את כל מה שקרה עם גיימסטופ ב-2021? המניה זינקה פי 20, 20X בשבועיים, ואז קרסה כמעט 90% בשבועיים שאחר כך. ודבר אחד שהמשותף לגיימסטופ ולביטקוין הוא ששני הסיפורים האלה נולדו מתוך תחושת אי-צדק וכעס כלפי וול סטריט. דיברנו בפרק שעבר על איך המשבר של 2008 הוליד את תנועת הביטקוין בתור Grassroots Movement שתרגמה את הכעס על הבנקים לניסיון לבנות מערכת תשלומים שתייתר אותם. והסיפור של גיימסטופ גם נבע מכעס כלפי וול סטריט במהלך מגפת הקוביד. יש סרט מצוין בשם "Dumb Money" שממש תיאר טוב את הנרטיב הזה. מנהלי קרנות הגידור כשהתחיל הקוביד פשוט עברו לאחוזות מפוארות במיאמי והמשיכו להתעשר משם בזמן שהם עובדים מרחוק. ובאותו זמן, הסגרים הובילו את מי שהיה במעמד הבינוני או הנמוך לאבד מקומות עבודה, להישאר עם ילדים בבית בלי מסגרות חינוכיות, להיקלע לחובות וזאת בלי להזכיר את הווירוס עצמו, שבני המעמד הנמוך היו הרבה יותר חשופים אליו. מתן 02:22 מה שהופך את הסיפור של גיימסטופ להרבה יותר מעניין מסתם עוד אנקדוטה על ספקולציה פיננסית שקרסה, זה הפיל שבחדר, האינטרנט. זה מה שאפשר לאוסף גדול של אנשים זרים ואנונימיים בהרבה מקרים, למצוא אחד את השני מאוד מאוד מהר ולהקים קהילה, ה-Subreddit WallStreetBets, שדרכה הם תיזמנו אסטרטגיות מסחר שהזיזו מחירים של נכסים פיננסיים. האינטרנט אפשר למסר שהתחיל ממה שהוא כמו "היי, בואו נקנה מניות של גיימסטופ, החברה הזאת אולי שווה יותר ממה שהמניה נסחרת בה" להפוך לוויראלי. הרעיון הזה הלך והתפשט ככל שווירוס הקורונה התפשט. וכמו הווריאנטים של הקורונה שהלכו והשתנו עם ההתפשטות של המגפה, גם הרעיון של להחזיק את מניות גיימסטופ הלך והשתנה ככל שהוא התפשט, עד שכבר היה קשה לזהות שם את התזה הראשונית של Roaring Kitty, מי שהתחיל בכלל את כל התנועה הזאת. נשזרו שם מוטציות כמו "בואו נכניס לעשירים מוול סטריט שלא סופרים אותנו" או "איך הם מעיזים לעשות שורט על החברה שגדלנו עליה" או "אם כולנו נחזיק ולא נמכור אז כולנו נתעשר". זה הפך למים. מתן 03:40 ככה בן תומפסון תיאר את זה במאמר שהוא כתב על התופעה הזאת ב-2021. ציטוט: "הדרך הכי טובה לתאר מה קרה לגיימסטופ היא שזאת הייתה מים. המשמעות שלו יכולה להיות כל דבר והכל ביחד, להתפתח כמו מסורת שעוברת בעל פה בזמנים הקדומים, אבל לעשות את זה במהירות האור של האינטרנט. ההשפעה על העולם האמיתי הייתה אומנם אמיתית מאוד, לפחות עבור אלו שהרוויחו או הפסידו כסף בוול סטריט. זה העניין עם ממס. בפני עצמם הם דבר חולף כמו וירוס. יש להם השפעה בעיקר אם הם חודרים ומשתלטים על תשתית קיימת." סוף ציטוט. גיימסטופ היא אומנם חברה עם פעילות עסקית אמיתית, אפילו שהיא דועכת, המניה שלה נסחרת בבורסה של ניו יורק ומייצגת בעלות חלקית על העסק הזה. היא לא נכס קריפטוגרפי. הסיבה שאני מזכיר אותה בפתיחה של פרק שעוסק בקריפטו, זה לא רק כי זאת גם תולדה של כעס של ההמונים כלפי וול סטריט, אני מזכיר את גיימסטופ כי היא מקרה מבחן מרתק של מה קורה כשנכס פיננסי הופך למים באינטרנט. מתן 05:04 יש תנועה שמגדירה את עצמה בתור ביטקוין מקסימליסט, והם סבורים שביטקוין זה הנכס הדיגיטלי היחיד שיהיה קיים בעתיד. האנשים האלה מאמינים שכל מטבע או כל נכס קריפטוגרפי אחר הוא נחות ומיותר לעומת ביטקוין. ואם אתם כאלה, אתם יכולים להפסיק להאזין עכשיו ולדלג לפרק הבא, כי הוא הולך לעסוק בהרבה נכסים קריפטוגרפיים שהם לא ביטקוין. תרגיל בית שאהבו לתת בקורס קריפטו שעשיתי בסטנפורד, היה דברים כמו איך להשתמש בפרוטוקול של ביטקוין כדי לממש מנגנונים יותר מורכבים מאשר פשוט A שולח כסף ל-B. למשל, כתובות שדורשות חתימות של שני אנשים כדי לשלוח ממנה כסף, זה נקרא Multi-sig או ריבוי חתימות. אפשר לחשוב על מקרים שידרשו את זה, כמו כסף ששייך לעסק משותף וצריך שכמה מורשי חתימה מהעסק יחתמו כדי לעשות טרנזקציה, או כסף שמוחזק בנאמנות על ידי הורים גרושים עבור הילדים. בכל מקרה, זה באמת היה מושלם בתור שיעורי בית לסטודנטים בסטנפורד, אבל זה היה משהו שדי היה סבוך לבנות ממנו אפליקציות במציאות וגם היו הרבה דברים שפשוט לא היה אפשר לממש במגבלה של מה שפרוטוקול הביטקוין מאפשר. מתן 06:33 וויטליק בוטרין למשל לא היה ביטקוין מקסי, הטרידו אותו המגבלות האלה עם ביטקוין והוא חלם לבנות במקום רק לדג'ר פומבי מבוזר ללא שליטה ריכוזית, ממש מחשב שיהיה ציבורי, פומבי, מבוזר ו-Decentralized. וזה בדיוק מה שהוא עשה כשהוא המציא את את'ריום, או את ה-Ethereum Virtual Machine. זה דומה לביטקוין בהרבה מובנים, כי אנשים חותמים שם על טרנזקציות עם מפתח פרטי, משדרים אותם לרשת, הטרנזקציות מוכנסות לבלוק, הבלוקים משורשרים יחד, כולם יכולים לראות את כל הטרנזקציות וכן הלאה. ההבדל הוא שטרנזקציות בביטקוין הן בעיקר שליחה של תשלומים, ופעולות באת'ריום הן מנגנון הרבה הרבה יותר כללי. בגדול מדובר על קריאה מרוחקת לפונקציה, או המחשב הווירטואלי הענקי שהוא את'ריום. דוגמה לפונקציה יכולה אולי להיות תשלח עשרה Ether מכתובת X לכתובת Y, אבל יכולה להיות גם תוכנית יותר מתוחכמת כמו תשלח עשרה Ether מכתובת X לכתובת Y אם משהו קורה, אם טראמפ זוכה בבחירות או אם הווריורס זוכים באליפות או מה שזה לא יהיה, ככה ששני אנשים זרים יכולים להמר ביניהם בלי שהם צריכים לסמוך אחד על השני או על צד שלישי נייטרלי. מתן 08:14 התוכניות האלה נקראות Smart Contracts או חוזים חכמים, וזה בעצם תוכנית מחשב שרצה על הבלוקצ'יין. אפשר לחשוב על זה כמו על חוזה משפטי שגם דואג לאכיפה של עצמו. הקוד הוא מה שקובע, לא צריך לפנות לבתי משפט או להתפלפל לגבי הפרשנות של החוזה, כי קוד הוא דטרמיניסטי, המכונה הווירטואלית המבוזרת של את'ריום פשוט מריצה אותו כמו שהוא. כלומר בערך, כמו עם הרבה דברים בקריפטו, יש עם זה כמה בעיות שאני לא הולך להיכנס אליהם בפרק הזה. הנקודה היא שאת'ריום הקל על מתרגלים בקורס קריפטו בסטנפורד לחשוב על רעיונות לתרגילי בית. סתם, הנקודה היא שהוא עשה את זה הרבה יותר קל לבנות דברים מעל בלוקצ'יין. אם מצמצמים מספיק אפשר לחשוב על זה כמו על AWS רק בשביל קריפטו. ואחד הדברים שנהיו קלים יותר זה ליצור מטבעות ונכסים קריפטוגרפיים חדשים. עוד לפני את'ריום נוצרו מטבעות קריפטוגרפיים נוספים לצד ביטקוין, אנחנו נרחיב בהמשך הפרק על אחד מהם, אבל הסטנדרט ERC-20 עשה את זה קל בצורה קיצונית ליצור טוקנים קריפטוגרפיים חדשים. וכשחסם טכנולוגי מוסר, לפעמים מקרה שימוש חדשים תופסים תאוצה. זה הוביל לשטף של מטבעות קריפטוגרפיים שהם לא ביטקוין וגם לא את'ריום, מטבעות אלטרנטיביים לפעמים קוראים לזה Alternative coin, Altcoin, למרות שמונח יותר נפוץ שכנראה מתאר כמעט את כולם בצורה הרבה יותר מדויקת הוא, לא נעים להגיד, Shitcoins. מתן 10:01 עוד הבדל בין ביטקוין לאת'ריום הוא שביטקוין אף פעם לא גייס כסף ואת'ריום כן. מאט לוין מתאר את זה ככה. ציטוט: "אפשר לחשוב על ביטקוין בתור פרויקט תשוקה, Passion project, open-source של בחור אנונימי שממש אוהב הצפנה. עלות הבנייה של המערכת הראשונה של ביטקוין הייתה הזמן של סטושי, שהוא בעצם תרם בחינם. הוא אכן עשה מיינינג לביטקוינים הראשונים מה שבדיעבד עשה אותו סופר עשיר, אבל זה הגיע רק אחר כך. את'ריום היה מסובך יותר לבנות. ויטליק בוטרין הוא המנהיג האינטלקטואלי של את'ריום, אבל היו עוד כמה Co-founders, היו חברות שהם הקימו ומתכנתים, הם השקיעו בזה הרבה זמן, הם היו צריכים לשלם על הזמנות אוכל. אתם יכולים לדמיין את ויטליק אומר משהו כמו 'אוקיי, אנחנו חברה, אנחנו את'ריום בע"מ, נבנה את הבלוקצ'יין של את'ריום ונעשה מזה כסף ונמכור מניות של את'ריום בע"מ כדי לגייס כסף בשביל לבנות את הבלוקצ'יין, נמכור 20% מאת'ריום בע"מ תמורת מזומן, ניקח את המזומן נבנה את הבלוקצ'יין ו... לא יודע, נאסוף תמלוגים. את'ריום בע"מ תאסוף 0.01% מכל טרנזקציית את'ריום מעתה ועד עולם'." מתן 11:31 את'ריום היה מוצר מוכר עם הרבה הייפ עוד לפני שהוא הושק, ויטליק בקלות היה יכול לעשות משהו כזה ולמצוא משקיעים, אבל הם לא עשו את זה מסיבות פילוסופיות וכלכליות, הם רצו אקו-סיסטם שהוא Decentralized. ולהחזיק את זה בבעלות של קורפוריישן יהיה מנוגד למטרה הזאת, אז הם לא מכרו מניות, הם מכרו טוקנים. ביולי 2014 הם מכרו איטר במחיר של 1,000 עד 2,000 יחידות תמורת ביטקוין אחד. ציטוט: "מנגנון שנועד לממן את ארגון האת'ריום ולשלם על הפיתוח." סוף ציטוט מתוך ה-Ethereum White paper. בסך הכל הם מכרו בערך 60 מיליון איטר תמורת 18.3 מיליון דולר עוד לפני שהטכנולוגיה עצמה בכלל עלתה לאוויר. בלוק ה-Genesis של את'ריום נכרה רק ביולי 2015, היה שם מעל 120 מיליון איטר, חלקו כמו ביטקוין הגיע ממיינינג או מוריפיקציה של טרנזקציות, אבל כמעט חצי מזה נרכש עוד לפני שאת'ריום הושק בכלל על ידי אנשים שרצו להמר על ההצלחה של את'ריום. וככה קמילה רוסו תיארה את הרגע הזה בספר שהיא כתבה על את'ריום. ציטוט: "מודל מימון חדש עמד למבחן. אחד שבו קבוצה פרטיזנית של האקרים זועמים ללא תוכנית עסקית וללא מוצר חי, שלא לדבר על משתמשים או הכנסות, יכולה לגייס מיליוני דולרים מאלפי אנשים בכל רחבי העולם. לפני כן כל מי שרצה לקנות מניות בחברות הטק הגדולות כמו פייסבוק או גוגל היה צריך חשבון בנק בארצות הברית. הדברים הסתבכו אפילו עוד יותר בשביל מי שרצה להשקיע בסטארט-אפים שלא פנו לשוק הציבורי כדי לגייס כסף. ועכשיו, כל אחד יכול להיות משקיע באחת מחברות הטכנולוגיה הכי מתקדמות שקיימות, כל מה שהם צריכים בשביל זה הוא חיבור לאינטרנט ולפחות 0.01 ביטקוין." סוף ציטוט. מתן 13:30 זה עבד מדהים למשקיעים הספציפיים האלה, 60 מיליון איטר שהם שילמו עליהם 18 מיליון דולר היה שווה מעל 100 מיליארד דולר, אבל איך המנגנון הכללי הזה עובד בתור מודל מימון חדש? הנה שוב ציטוט של מאט לוין. ציטוט: "הרבה אנשים, בעיקר רגולטורים של ניירות ערך חושבים שזה דבר טוב שסטארט-אפים בדרך כלל לא יכולים לגייס כסף מהציבור הרחב בלי לפחות תוכנית עסקית. ובמובן מסוים המכירה ה-pre-mine של איטר או Initial Coin Offering (ICO) הייתה החטא הקדמון של קריפטו בתור כלי מימוני. הרבה צוותי קריפטו אחרים העתיקו את הגישה של את'ריום, כתבו תוכניות מעורפלות לבנייה של איזה פרויקט וגייסו כסף דרך מכירה מוקדמת של טוקנים שיהיו שימושיים אם הפרויקט אי פעם יקרה. האנלוגיה שמאט לוין צייץ היא ש-ICO זה כאילו האחים רייט היו מוכרים מיילים או נקודות של חברת תעופה כדי לממן את המצאת המטוס. אז הייתה גאות של ICOs ב-2017 שבמהלכה הרבה פרויקטים גייסו המון כסף מלמכור טוקנים שאף פעם לא הפכו לשימושיים. כשקבוצות פרטיזניות של האקרים בלי תוכנית עסקית יכולות לגייס מיליוני דולרים מכל אחד שיש לו חיבור לאינטרנט, כולם יעשו את זה. הסיכוי שכל אחד ספציפי מבין הנטולי תוכנית עסקית האלה יצליח, הם נמוכים. הסיכוי שכל אחד ספציפי יהיה הונאה, הם גבוהים." סוף ציטוט. מתן 14:51 קדחת ה-ICO של 2017 זה מה שגרם לי אישית בפעם הראשונה להתרחק מקריפטו. כמה שנים קודם נמשכתי לתחום בגלל החזון והסקרנות לחפש use cases חדשים לטכנולוגיה הזאת והתאכזבתי כשהבנתי שה-use case העיקרי הפך להיות לעשות כסף מליצור טוקנים חסרי ערך בלי רגולציה. קצת שמחתי כשהגיע חורף הקריפטו של 2018 כי חשבתי שהקריסות ירחיקו מהתחום את מי שרק מחפש דרך קלה ומהירה להתעשר, ואז נוכל לחזור לחפש איך לבנות דברים שימושיים ובעלי ערך עם בלוקצ'יין וזה באמת קרה לזמן מסוים עד שהגיעה מגפת הקוביד. משהו לגבי ביטקוין זה שזה גם המערכת שמאפשרת לשלוח כסף וגם הכסף עצמו. ביטקוין הוא מערכת אלקטרונית לשליחה של ביטקוין, וביטקוין הוא הדבר ששולחים במערכת הביטקוין. חלק ממה שקורה בקריפטו הוא סביב הטכנולוגיה, אנשים משתמשים ברעיונות של בלוקצ'יין וחוזים חכמים וכן הלאה כדי לבנות תוכנה. חלק ממה שקורה בקריפטו סביב הכסף, אנשים מתקשרים לברוקר שלהם או פותחים את אפליקציית רובין הוד שלהם כדי להמר שמחירים של טוקנים בקריפטו יעלו. הרבה ממה שקורה בקריפטו זה השילוב של שניהם ביחד. הטכנולוגיה בקריפטו רצה על טוקנים קריפטוגרפיים והטוקנים שווים את הערך שלהם מהטכנולוגיה שרצה מעליהם. מתן 16:23 בגדול זה מה שמתאר את Web3. זה היה שטף של מטבעות ופרויקטי קריפטו שנבנו בזכות הקלות שבה אפשר ליצור טוקנים חדשים מעל את'ריום וצברו פופולריות במהלך הגאות שכל התעשייה הזאת חוותה בקוביד. הרעיון הוא שהווב המקורי היה הימים המוקדמים של האינטרנט כשאנשים בנו פרוטוקולים פתוחים דרך קהילות באופן מבוזר ולא ריכוזי בשביל האינטרנט. Web 2.0 זה איך שנהוג לכנות את התקופה שבה חברות הטק הגדולות פחות או יותר השתלטו על האינטרנט. כל דבר חדש באינטרנט חייב לעבור דרך הפלטפורמות שלהם והם אלה שעושות מזה המון המון כסף, זה נושא שדיברנו עליו פה בפרקים 13 ו-14 ועוד קצת גם אחר כך. ואז Web3 זה בעצם מוטציה של המים שנבנה סביב ביטקוין, רק עם Big Tech והאינטרנט במקום וול סטריט והמערכת הפיננסית. ביטקוין נוצר מתוך כעס על הבנקים והמוסדות הריכוזיים ששולטים במערכת הפיננסית, ו-Web3 נולד כביכול מתוך כעס על חברות הביג טק ששולטות על האינטרנט. החזון של ביטקוין היה לבנות מערכת פיננסית חדשה שתייתר את הצורך בבנקים, ובאופן דומה החזון של Web3 היה לבנות אינטרנט חדש, לבנות פרוטוקולים פתוחים דרך קהילות באופן מבוזר וגם בניגוד ל-Web1 לעשות המון כסף, בגלל שהפרוטוקולים המבוזרים לא יהיו בשליטה של הביג טק כמו Web2, אבל גם לא יהיו בחינם ובלי בעלות כמו Web1. במקום זה ב-Web3 הם יהיו בבעלות של המשתמשים שלהם. מתן 17:58 סתם צחקתי, הם יהיו בבעלות של משקיעי הון סיכון שקיבלו טוקנים בשלב מוקדם בכל הפרויקטים האלה, מיהרו למכור אותם בהזדמנות הראשונה ברווח גדול, והם גם אלה שדחפו את כל הרעיון של Web3 בכל מקום אפשרי. וזה עוד אופן שבו Web3 בעצם דומה לביטקוין, רק עם סיליקון ואלי בתפקיד וול סטריט. הרבה מהאנשים שדחפו קדימה את החזון של Web3 למעשה עשו הרבה כסף באמצעות פרקטיקות די דומות לאלו שהם יצאו נגדם, בעוד שהרבה מההמונים שהצטרפו למים והלכו אחריהם הפסידו הרבה כסף. אבל אני רץ מהר מדי לסוף, בואו ניקח קודם כמה צעדים אחורה כדי להבין מה בדיוק קרה שם. אז הנה דרך אחת להסתכל על ביטקוין, אתם בעצם מקבלים שני דברים כשאתם קונים אותו. אחד זה מזומן דיגיטלי שאתם יכולים לשלוח לאנשים, ואם זה יתפוס אולי תוכלו להשתמש בזה כדי לקנות קפה למשל. אבל דבר שני שאתם במובן מסוים גם מקבלים זה נתח מפרויקט הביטקוין. לא ממש מניה או אחוז מהבעלות אבל עדיין הזדמנות להרוויח מההצלחה של ביטקוין, כי אם הרבה אנשים יתחילו להשתמש בביטקוין כדי לשלם על הקפה שלהם, הביקוש לביטקוין יגדל ובגלל שאף פעם לא יהיו יותר מ-21 מיליון יחידות, הערך של כל אחת יעלה ככל שיותר אנשים יחליטו להשתמש בזה כדי לשלם על קפה. מתן 19:10 דרך ההסתכלות הזאת היא לא ממש הגיונית. עידן ארץ הסביר את זה מעולה בסרטון שהוא העלה בשבוע שעבר, למטבע שמשמש להעברות כספים צריך להיות ערך יציב. והערך העולה של הביטקוין עושה אותה בעצם פחות שימושית בתור מטבע. אם מחיר הביטקוין ממשיך לזנק, אתם לא תרצו לבזבז את זה על כוס קפה. העלייה בשווי שלו היא מה שהופכת אותו למטבע גרוע. ועדיין, זה עבד לא רע בשביל ה-early adopters שהתעשרו מרכישת ביטקוין על סמך לוגיקת המשתמשים הם גם בעצם הבעלים הזאת. מאט לוין טוען שזאת חדשנות מרכזית של תעשיית הקריפטו. מערכת יעילה שבה הלקוחות של העסק הם גם מחזיקים במניות שלו בערך. הרבה פרויקטי קריפטו נבנו ככה. דוגמה אחת זה Filecoin. זה מערכת מבוזרת לאחסון של קבצים, אתם יכולים לקבל תשלום אם אתם שומרים קבצים בשביל מישהו אחר או לשלם על זה שמישהו אחר ישמור את הקבצים שלכם, וכל התשלומים האלה מתבצעים עם הטוקן Filecoin. באוגוסט 2017 הפרויקט הזה גייס 200 מיליון דולר תוך חצי שעה באמצעות ICO ובאופן דומה הושקו פרויקטים שהציעו גישה מבוזרת לדברים כמו Wi-Fi או מכונות וירטואליות או אספקת חשמל או משחקי מחשב. מתן 20:20 כל פרויקט כזה השיק מטבע קריפטוגרפי, טוקן משלו, שמשמש לתשלום על אחסון של קבצים או אספקת Wi-Fi או כוח מחשוב או חשמל בין המשתמשים בפרויקט. הטוקן לא הקנה בעלות על המערכת עצמה, אבל כמו בדוגמה עם הביטקוין בתור מטבע לתשלום על קפה שהזכרתי קודם, הערך של Filecoin היה אמור לעלות ככל שיותר אנשים היו מאחסנים קבצים ברשת הקבצים המשותפת ש-Filecoin אפשר. מאט לוין מסביר שזה אולי רעיון חזק כי קריפטו הוא למעשה עסקי ה-Network Effects. הרבה פרויקטים יהיו שימושיים אם הרבה אנשים אחרים ישתמשו בהם. ביטקוין זה מערכת תשלומים שימושית אם הרבה אנשים יסכימו לקבל ביטקוין בתור אמצעי תשלום. את'ריום זה מערכת מחשוב שימושית אם הרבה אנשים יבנו אפליקציות מעל את'ריום. אם תבנו בורסה פיננסית או איזשהו Marketplace או משהו אחר מבוזר מעל את'ריום, זה יהיה שימושי אם הרבה אנשים ישתמשו בזה. אבל זה מאוד קשה להתחיל עסק שמתבסס על Network Effects כי למשתמשים המוקדמים של עסק כזה אין יותר מדי value שהם מקבלים כי עדיין אין Network. וטוקנים של קריפטו פותרים את זה. משתמשים מוקדמים של רשת קריפטו מקבלים tokens בזול, ואם הרשת מתרוממת אחר כך, הטוקנים שלהם יהיו שווים הרבה. ועכשיו יש יתרון ללהיות מוקדם. Token Effect, אנשים לפעמים קוראים לזה. מתן 21:38 ו-Token Effect נשמע מאוד מבטיח. אבל כמו עם הרבה רעיונות בקריפטו, יש עם זה כמה בעיות. בתור התחלה, זה עלול ללכת רחוק מדי. הנה ציטוט מתוך מאמר שאל גריפין כתבה תחת הכותרת איך מהפכת הקריפטו רוצה לחשוב מחדש על ספרים. ציטוט: "מה אם יכולת להחזיק בעלות חלקית בהארי פוטר? מה אם סדרת הספרים תפקדה כמו חברה ציבורית שאנשים יכולים לקנות מניה שלה, וככל שהעסק צומח המניות האלה יעלו בערכן? אם זה היה עובד ככה, מישהו שהיה רוכש רק 3% מהארי פוטר בזמן שזה היה רק ספר אחד, היה כבר מיליארדר היום. רק תדמיינו איך זה ישפיע על חוויית הקריאה, פתאום ביקור ב-Barnes & Noble יהפוך להזדמנות השקעה, קוראים מוקדמים יוכלו לזהות את הדבר הגדול הבא ולתרום 100 דולר שיהפכו ל-10,000, אולי אפילו 100,000 דולר אם הפופולריות של הספר תגדל. ואם קוראים יוכלו להחזיק בעלות חלקית, אז אולי יהיה להם אינסנטיב לעזור לספר להצליח, הם יוכלו ליצור חשבון טיקטוק כדי לקדם את הספר דרך BookTok או להשתמש בקישורים שלהם כצלמים כדי לעשות לו התאמה למסך ולהפיק סרט. כל זה נועד להגדיל את ערך ההשקעה המקורית." סוף ציטוט. מתן 22:42 רעיונות מהסוג הזה היו רוח התקופה. זה בהחלט מעניין ומעורר מחשבה ואולי כמו עם הרבה פרויקטים שהיו נראים מופרזים בתקופת הדוט-קום, זה אולי אפילו באמת יעבוד בעוד עשור או שניים. אבל בינתיים לפחות, זכויות יוצרים על ספרות מנוהלים בדרך המסורתית והישנה. מאט לוין גם הצביע על זה שלמעשה כל הרעיונות האלה הם בו זמנית גם הונאת פונזי. "למה שמישהו ירצה להצטרף לפרויקט Web3 שמתחרה בפייסבוק?" הוא כתב. "ובכן, אם אתם אוהבים את המוצר, לכו על זה. אבל בטח חלקית זה כי אתם רוצים להתעשר מהטוקנים על ידי זה שתמכרו אותם למישהו אחר. למה אתם חושבים שמישהו אחר יקנה את הטוקנים? האם זה כי אתם חושבים שהם אוהבים את המוצר? או שזה בגלל שאתם חושבים שהם מתכננים להתעשר מלמכור אותם לפראייר יותר גדול? איפה זה נגמר?" המגזין של בלומברג גם ציטט מאמר של דרו פוליג שהוא כתב תחת הכותרת "בשבחן של הונאות פונזי" והסתיים במילים "הצטרף לפירמידה. זאת לא בועה אם זה לא התפוצץ". מתן 23:44 מי מתאים יותר להיות הדמות שתייצג מהפכת Web3 מאשר מארק אנדריסן, הממציא של הבראוזר מתקופת Web1, שכמובן השווה את המהפכה הזאת ל-Netscape והאינטרנט בימים המוקדמים? Netscape גם בסופו של דבר נדרסה על ידי מייקרוסופט, חברת ביג טק, אז תהיה פה סגירת מעגל מרגשת אם אנדריסן יוביל את מהפכת Web3 שבסופו של דבר תאפשר להמונים לכבוש בחזרה את האינטרנט מידי הביג טק. לא סתם הוא טבע את המונח Little Tech לאחרונה שעומדת בניגוד ל-Big Tech כדי לתאר את תעשיית הסטארט-אפים והחדשנות ולמעשה ניסה לסמן את עצמו בתור מי שמוביל את האג'נדה שלה. אלא שכמו שאני מוצא את עצמי אומר שוב ושוב בקשר לקריפטו, יש עם זה כמה בעיות. בואו נחזור למקרה של Filecoin שהזכרתי מקודם. בסופו של דבר אנשים לא באמת החליפו את דרופבוקס ועברו להשתמש ב-Filecoin. הערך של הטוקן הזה קרס והמשקיעים הפסידו את הכסף שלהם. כלומר, לא כל המשקיעים. קרן אנדריסן הורוביץ (a16z) למשל שהשתתפה בסיבוב ה-Seed של החברה, ממש יש לה בעלות אמיתית על החברה שגייסה מאות מיליוני דולרים באמצעות מכירה של טוקנים וירטואליים שלא עלו לה כלום, גם זכתה להשתתף בסיבוב ה-pre-sale של הטוקן במחיר מוזל. ה-Advisors שזכו להשתתף בזה, אנדריסן הורוביץ ביניהם, למעשה קיבלו כסף בחינם כי הם קנו ב-75 סנט טוקן שמיד אחר כך הוצע בדולר 30. מתן 25:24 אז אני יכול לחשוב על שתי דרכים לפרש את איך שקרנות הקריפטו של אנדריסן הורוביץ התנהלו פה. דרך אחת היא שמארק אנדריסן וכריס דיקסון, השותף שמוביל את השקעות הקריפטו של a16z, באמת האמינו שאינטרנט חדש הולך ונבנה, שמסה קריטית של אנשים יעברו לאחסן את הקבצים שלהם ב-Filecoin ושבאופן דומה כל שאר הפרויקטים האלה, כמו רשת חשמל או רשת מחשוב שיתופית Decentralized שלכולם יש סיכוי אמיתי להתרומם. ולכן הם הפיצו את בשורת האינטרנט החדש באוסף של רעיונות, פודקאסטים, בלוגים וכן הלאה. הם האמינו שלטוקנים של הפרויקטים האלה יהיה ערך ממשי באינטרנט החדש ושזאת יכולה להיות השקעה משתלמת עבור המוני האנשים שמיהרו לרכוש אותם. או דרך שנייה להסתכל על זה היא שמארק אנדריסן וכריס דיקסון לא באמת האמינו שמישהו בונה אינטרנט חדש, אבל האמינו שהם יצליחו לשכנע אנשים אחרים שהולך ונבנה אינטרנט חדש, ואז אנדריסן הורוביץ יוכלו למכור במחיר מופרז את הטוקנים חסרי הערך שהם קיבלו בכל פרויקטי ה-Web3 המופרכים שהם השקיעו בהם וככה לעשות המון המון כסף על חשבון האנשים התמימים שנלכדו במים. מתן 26:41 אני לא יודע איזה מהפרשנויות האלה היא נכונה, אבל הרבה אנשים באינטרנט טוענים שזאת האופציה השנייה. מולי וייט שמכסה מקרוב את תעשיית הקריפטו ניתחה ביסודיות בבלוג שלה את מצגת דוח מצב הקריפטו שאנדריסן הורוביץ פרסמו בשנה שעברה, והשורה התחתונה שלה הייתה ציטוט: "פירמות ההון סיכון והקריפטו-פושר אנדריסן הורוביץ רוצה שתמשיכו לקנות קריפטו, וזה לא מתחת לכבודם לפרסם שקרים כדי לשכנע אתכם לעשות את זה." סוף ציטוט. עוד מבקר קולני היה ג'ק דורסי, הפאונדר של טוויטר ו-Square, שהקפיד לכתוב שאתם לא הבעלים של Web3, ה-VCs וה-Limited partners שלהם הם הבעלים של החברות האלה וזה אף פעם לא יצא מהאינסנטיב שלהם. בסופו של דבר זה כן יהיה ישות ריכוזית רק עם תווית שונה. והוא נכנס לקרב טוויטר מול כריס דיקסון ומארק אנדריסן שחסם אותו בסוף כי הוא מאוד נעלב. אבל אני חושב שמשהו שעוזר להמחיש את זה זה הקטע וידאו הזה שבו מארק אנדריסן מדבר בפודקאסט על החשיבות של Web3, אבל כשטיילר קוון מתעקש להבין למה בכלל צריך את זה, מארק אנדריסן מאוד מתקשה לנמק והסרטון הזה הפך לוויראלי באותה תקופה. Marc Andreessen 27:54 But what's the concrete advantage of Web 3.0 for podcasts? So right now, you and I, may not feel like it, but we are anarchic and uncontrolled, right? Like we can say something, some external force isn't going to censor us. Why is this a better podcast if it's done through Web 3.0? Why can't we just put it out there? Yeah, well the most obvious thing is just money. You just don't get paid. Tyler Cowen 28:15 How does someone like Rogan, it doesn't have to be him, but a well-known podcast host, how does that person get paid in a better way through Web 3.0? Make that more concrete for us. Marc Andreessen 28:23 Yeah, yeah, I mean they pick, they can pick their business model. I mean they can pick their business model. They can decide the subscription-based business model, micro-transactions. They can pick whatever model they want. You know, they can also have indirect. You know, there's this whole rise of this kind of the non-fungible token (NFT). You know, this idea of unique digital assets. There's completely different monetization methods that are opening up for media. It's entirely possible in the future, for example, you'll have entire forms of media like video games and sporting events and music and so forth that will monetize in completely different ways through the creation of unique digital property that gets sold and traded. And so you it's, you know, it's, yeah, it's, look, it's injecting economics, it's injecting at a very fundamental level, kind of internet-native money, internet-native economics and incentives into a system that simply hasn't had that. Tyler Cowen 29:35 But is the key difference easier micro-payments? Is the key difference sort of being able to sell collectibles more readily, say with the NFT model, rather than signed T-shirts? Those don't sound, they don't sound very big-time to me. מתן 29:47 אז הדרך הצינית להסתכל על Web3 זה שזה רק היה מים על חדשנות ובנייה של אינטרנט חדש שאין בו Big Tech, שנועד לשכנע אנשים תמימים לקנות נכסים ספקולטיביים חסרי ערך בלי פיקוח מצד ה-SEC. ואם זה ככה, זה אולי אפילו יותר מגעיל מכל דבר שחברות הביג טק אי פעם עשו. ולפעמים אפילו בלי שאף אחד מכוון, מים פשוט נוצר ומתחיל להתפשט מעצמו. עוד לפני שאת'ריום נבנה וגרם לזה שקל לייצר מטבעות קריפטוגרפיים חדשים, התאוצה במחיר של הביטקוין כבר גרמה לאנשים לחשוב שאם הם ימציאו עוד טוקן שרירותי שיהיה במחסור ויהיה אפשר לסחור בו בצורה אלקטרונית כמו ביטקוין, יש סיכוי שגם בשביל זה מישהו יהיה מוכן לשלם כסף. שווה לנסות, לא? אז אחת הדוגמאות המוקדמות הייתה כששני מתכנתים יצרו מטבע קריפטוגרפי ונתנו לו לוגו של Doge, זה כלב יפני מסוג שיבה אינו, והם קראו לזה Dogecoin. זאת הייתה פרודיה. המטבע נוצר בתור מים בשביל הצחוקים, אף אחד בשום שלב לא טען שהולכת להיות לו איזושהי משמעות ואחד הפאונדרים אפילו כתב שרשור בטוויטר על כמה שהוא שונא אותו. מתן 30:45 ושווי השוק של Dogecoin נכון לזמן שאני מקליט את זה הוא מעל 55 מיליארד דולר. איך אפשר להסביר את זה? אי אפשר להסביר את זה. Dogecoin לא עושה שום דבר ובניגוד לביטקוין אף אחד אף פעם לא הצהיר שהדבר הזה הולך לעשות משהו. ועדיין, אנשים מייחסים לכל ה-Dogecoin הקיימים שווי של יותר מ-55 מיליארד דולר בלי שום סיבה. כאילו בערך בלי שום סיבה, מה שקרה זה שאילון מאסק פרסם ציוץ בדצמבר 2020 שבו היה כתוב במילה אחת: "Doge". ואם היו מבקשים ממני להעביר קורס MBA על המערכת הפיננסית מבוססת הממס, האירוע הזה בטוח היה חלק מרכזי מהחומר ובבחינה הייתי שואל מה צריכה להיות ההשפעה של הציוץ שלא אומר שום דבר על Doge ואפילו לא מזכיר את השם המלא של המטבע, הוא רק אומר "Doge", על השווי של מטבע הדוג'קוין. אולי גם הייתי מבקש מכם לצרף מודל באקסל שמראה את החישוב, אז אתם יכולים לעצור רגע את הפודקאסט ולחשב בכמה צריך להשתנות השווי של Dogecoin בעקבות הציוץ הזה. והנה עכשיו אני הולך להגיד לכם שאם הייתם עונים משהו כמו "לא צריכה להיות השפעה, אלו אירועים בלתי תלויים", הייתם נכשלים במבחן, כי התשובה הנכונה צריכה להיות: הציוץ הזה מעלה את הערך של Dogecoin ב-20%, או זה לפחות מה שקרה בעקבות הציוץ הזה ב-2020. מחיר הדוג'קוין זינק ב-20%. מתן 32:04 במאמר של בן תומפסון על ממס ב-2021 הוא כינה את אילון מאסק בתור ה-Meme Master והזכיר את הדברים האלה שמאסק אמר כשהוא הופיע באפליקציית Clubhouse בזמנו. Clubhouse Host 32:11 It is safe to say that you might be the master of the memes and in fact, you had a quote: "Who controls the memes, controls the universe." Could you just explain what you meant by that and how you became this person? Elon Musk 32:25 Um, well I mean it's a bit of a play on words from Dune. "Who controls the spice, controls the universe." And then if memes are spice, then it's memes. I mean there's a little bit of truth to it in that, you know, what is it that influences the zeitgeist? How do things become interesting to people? And memes are actually kind of a complex form of communication that... like a picture says a thousand words and maybe a meme says ten thousand words. You know, it's a complex picture with a bunch of meaning in it and it can be aspirationally funny. So you know, it's, I don't know, I love memes, they I mean, I think they can be very insightful. And throughout history, I think the symbolism in general has powerfully affected people. So yeah. מתן 33:20 זה ההסבר של אילון מאסק ואת המומחיות הזאת אפשר להגיד שהוא פיתח במשך שנים לפני כן עם טסלה. חייבים לתת לו המון קרדיט על זה שספק אם אדם אחר בעולם היה מצליח לגרום למוצר הזה בכלל להיבנות, אבל גם אף אחד אולי לא היה מצליח להשיג את המימון שהפרויקט הזה היה צריך. עובדה שאי אפשר להתווכח איתה היא שבעיני הרבה אנשים המשמעות של טסלה הייתה הרבה מעבר לפעילות העסקית שלה. הנה מה שבן תומפסון כתב עליה כבר ב-2014. ציטוט: "הרווח האמיתי מתוכנית העל של מאסק היא העובדה שלטסלה יש משמעות. כן, היא מייצגת Sustainability ודאגה לסביבה, אבל מעבר לזה טסלה גם מייצגת ביצועים מדהימים וקוליות של סיליקון ואלי. וזה נכון שההתמקדות של טסלה בחלק העליון של השוק עזרה לה לזוז למטה בעקומת העלויות, אבל זאת הייתה התעקשות של מאסק לבנות מכונית חשמלית בלי פשרות שבסופו של דבר הביאה ל-276,000 אנשים ששיריינו לעצמם מודל 3 הרבה מהם בלי שהם אי פעם ראו את המכונית. אחרי הכל, זאת טסלה." מתן 34:14 סוף ציטוט ובהמשך המאמר ההוא בן תומפסון גם השווה את טסלה לאפל, היריבה היחידה שלה בכל מה שקשור למותג. ציטוט: "התמקדות בהנעה חשמלית הייתה משמעותית בשביל טסלה כי היא דחפה אותה לחשוב מחדש בצורה רדיקלית על רכב שמתבסס על מנוע כזה וזה נתן לטסלה את ההזדמנות לבנות את הרכב החשמלי הכי טוב שאפשר. היה שם טבולה ראסה, לוח חלק. ויותר מזה, חוסר הניסיון שהיה לטסלה בייצור רכב למעשה היה יתרון. המשימה של החברה, התמריצים הפנימיים ושורת הרווח, כולם היו תלויים בלגרום להנעה חשמלית לעבוד נכון. אייפון הוא השוואה די שימושית, סמארטפונים דרשו חשיבה מחדש רדיקלית על מחשוב לשימוש כללי. היה לוח חלק, היה צריך טבולה ראסה. ויותר מזה, מייקרוסופט הייתה מוגבלת בגלל העובדה שווינדוס כל כך הצליח על מחשבים אישיים והחברה אף פעם לא הצליחה ליישר ביחד את המשימה, את התמריצים ואת שורת הרווח כמו שאפל יכלה." מתן 35:05 אבל הנה הבדל עיקרי בין אפל לטסלה, והמקום שבו השימוש המופלא בממס נכנס לתמונה. ציטוט: "המותג של אפל הוא תולדה של בניית מוצרים במשך עשורים שהפכו אותה לחברה הרווחית ביותר בעולם. טסלה בינתיים תמיד נראית מרחק שבועות מפשיטת רגל, לפחות עד שהיא מנפיקה עוד ועוד מניות, מה שמחזק את הביטחון של הסקפטים והשורטיסטים על טסלה. וזה בעצם הצד המטורף של הסיפור. הייתם חושבים שהנפקת מניות תוריד את מחיר המניות של טסלה כי זה מדלל את המניות הקיימות. אבל פעם אחר פעם, ההכרזה של טסלה על הנפקת מניות מובילה את המניה לעלות. זה לא הגיוני בשום צורה, לפחות אם חושבים על מניה בתור משהו שמייצג בעלות בחברה. אבל מסתבר ש-TSLA בעצמה הפכה למים. אחד על חברת מכוניות אבל גם על Sustainability ומעל הכל על אילון מאסק עצמו. הנפקה של עוד מניות לא דיללה את בעלי המניות הקיימים, היא הרחיבה את ההזדמנות להפיץ את המים סביב TSLA להרבה יותר אנשים. ובעוד שהשונאים של מאסק התרבו, כך גם המעריצים שלו. כי האינטרנט אחרי הכל הוא סביב Abundance, שפע, לא מחסור. התוצאה הסופית היא שבמקום תשתית שמובילה לתנועה חברתית, הייתה פה תנועה שבאמצעות שוק ההון מימנה את הבנייה של תשתית." מתן 36:12 סוף ציטוט. לצד גיימסטופ ואילון מאסק, הייתה דוגמה שלישית שבן תומפסון הזכיר במאמר שלו על ממס ב-2021: דונלד טראמפ, The Meme President. הפודקאסט הזה הוא לא פודקאסט פוליטי, אני לא מתיימר לנתח פה מה בדיוק הוביל לניצחון של טראמפ והרפובליקנים בבחירות. רק אסתפק בלהגיד שלדעתי כנראה שהרבה מהניתוחים הם נכונים בו זמנית, כי טראמפ הוא אומן בליצור מים סביבו ובשביל אנשים שונים המשמעות שלו היא אחרת, היא מה שהם רוצים שהיא תהיה. תחשבו על כמה אחרת אוכלוסיות שונות מקרב התומכים שלו בארצות הברית מסתכלות עליו. בשביל כל אחת מהן דונלד טראמפ מסמל משהו אחר שלפעמים אפילו מנוגד לאיך שקבוצות אחרות תופסות אותו. המים פשוט מתפתח ומשנה צורה ככל שהוא מתפשט באזורים שונים. וזה לא נועד להביע לא תמיכה ולא הסתייגות מדונלד טראמפ או מאף מועמד פוליטי אחר לצורך העניין. אני בעיקר מנסה להצביע על תופעה חברתית שנוצרה בעקבות האינטרנט. מתן 37:07 מאז המאמר ההוא של בן תומפסון, לטראמפ גם יש מים-סטוק משלו שנקראת Trump Media & Technology Group Corporation, למרות שבדרך כלל קוראים לה לפי הטיקר שבה היא נסחרת, DJT, שזה כמובן ראשי התיבות של השם שלו, דונלד ג'יי טראמפ. כתבתי על זה בטוויטר אחרי שהוא ניצח בבחירות. כמו הטשטוש החמקמק שיש סביב טוקנים קריפטוגרפיים, גם השקעה ב-DJT מייצגת משהו שהוא מעבר להשקעה בעסק שיש לו מיליון דולר של הכנסות והפסד של 20 מיליון דולר ברבעון האחרון, ונסחר לפי מכפיל הכנסות של מעל 1,500X. כן, מה ששמעתם. השווי של החברה הוא מעל 7 מיליארד דולר, וזה כי השקעה ב-DJT זה במובן מסוים השקעה בדונלד ג'יי טראמפ עצמו, בממס שהוא מייצג. המניה היא בנוסף לבעלות חלקית על עסק עם פעילות שהיא די זניחה, גם טוקן. וכמו טוקן קריפטוגרפי זה לא באופן ישיר מקנה נתח מההצלחה של דונלד ג'יי טראמפ, אבל במין אופן מימי חמקמק כזה, ההיגיון הפנימי של תופעת המים-פייננס שהולכת ומתפשטת אומר שאם טראמפ מנצח בבחירות למשל, אז השווי של DJT צריך לעלות בכמה מאות מיליוני דולרים. מתן 38:09 וזה אולי לא נעים לכם לשמוע על זה, אולי אתם מצקצקים או מבטלים את זה בראש שלכם ושואלים את עצמכם למה משקיע כל כך הרבה תשומת לב בלדבר על הדברים האלה, והאמת היא שגם אותי קצת מביך לדבר על זה והייתי רוצה לדבר על דברים יותר רציניים כמו מודלים עסקיים או איך AI עובד. אבל אני חושב שממס במערכת הפיננסית זה תופעה שאי אפשר להתעלם ממנה. טסלה היא החברה השמינית בגודלה בעולם במונחי שווי שוק. דונלד טראמפ נבחר לנשיאות של ארצות הברית, המניה שסימול המסחר שלה הוא ראשי התיבות של השם שלו נסחרת בשווי של מיליארד דולרים. ובלי שום פעילות עסקית ראויה לציון, סך השווי של הנכסים הקריפטוגרפיים הגלובלי הוא מעל 3 טריליון דולר. יש גם תוכן אמיתי מאחורי חלק מהדברים האלה, אבל הם גם במידה רבה ממס שתפסו אחיזה והתפשטו בצורה מאוד מוצלחת. מתן 38:53 הנה ידיעה מהשבוע שעבר שמראה איך שלושת הדוגמאות מהמאמר של בן תומפסון ב-2021 – מימ-סטוק (שם זה גיימסטופ), מימ-מאסטר (אילון מאסק) ומימ-פרזידנט (דונלד טראמפ) – מתחברים ביחד. ציטוט: "המיליארדר אילון מאסק והיזם ויווק רמאסוואמי יובילו מחלקה חדשה ליעילות ממשלתית, Department of Government Efficiency, שתפקידה לפרק בירוקרטיה ממשלתית, לרסק רגולציה עודפת, לחתוך הוצאות בזבזניות ולבנות מחדש סוכנויות פדרליות, הכריז הנשיא הנבחר דונלד טראמפ. אבל לא ברור מה יהיה הגודל או המבנה או איך מאסק ורמאסוואמי יובילו את התיקון הדרמטי שהם הבטיחו בממשל. המאמץ כונה בראשי תיבות DOGE, דוג' – משחק על אחד הממס באינטרנט שחביבים ביותר על אילון מאסק. מאסק הוא תומך של הטוקן הדיגיטלי Dogecoin." מתן 39:37 סוף ציטוט. זוכרים את Dogecoin? אותו מטבע פרודי שאף פעם לא אמור היה להיות לו שום ערך, שהיוצרים שלו ביקשו שלא יהיה לו שום ערך ושעלה ב-20% ב-2020 כי אילון מאסק צייץ את המילה "Doge". אז הדוג'קוין הזה, אני מקווה שאתם זוכרים, כי אמרנו שהחומר הזה יהיה בבחינה. והנה עוד שאלה שהייתי מכניס למבחן המסכם בקורס Meme Finance. המועמד דונלד טראמפ ניצח בבחירות לנשיאות ארצות הברית, בכמה השתנה הערך של המטבע Dogecoin? ואם הייתם עונים על השאלה הזאת משהו כמו "הוא לא ישתנה כי זה אירועים בלתי תלויים", אז הייתם נכשלים בבחינה, כי התשובה הנכונה היא: מסתבר שאם דונלד טראמפ זוכה בבחירות הערך של דוג'קוין עולה ב-24%. והייתי גם כולל סעיף ב', משהו כמו "הנשיא הנבחר טראמפ הכריז על הקמת סוכנות להתייעלות ממשלתית, בכמה השתנה הערך של מטבע דוג'קוין?", וסעיף ג' ששואל "איך תשתנה תשובתך אם אילון מאסק נבחר להוביל את הסוכנות?", וסעיף בונוס שישאל "איך תשתנה תשובתכם אם מאסק גם יעשה ציוץ עם הלוגו של דוג'קוין אחרי ההכרזה?". מתן 40:38 אז עכשיו תעצרו רגע את הפודקאסט, תיקחו כמה דקות לבנות מודל באקסל ולחשוב איזה תשובה הייתם עונים, לפני שתמשיכו הלאה לשמוע מה באמת קרה שם. ציטוט: "Dogecoin זינק גבוה יותר ביום שלישי בלילה והוסיף לעליות שלו אחרי הבחירות, לאחר שהנשיא הנבחר דונלד טראמפ הכריז רשמית על הקמת המחלקה ליעילות ממשלתית שהוא מכנה בתור DOGE בהצהרה שלו. Dogecoin עלה בכמעט 20% לפני שאיבד חלק מהרווחים. זהו אחד המנצחים הגדולים בראלי שלאחר הבחירות, והוא צבר 153% מאז יום הבחירות, בהשוואה לעלייה של 30% בביטקוין באותה פרק זמן. זה הפך למטבע הקריפטו השישי בגודלו לפי שווי שוק." סוף ציטוט. מתן 41:13 ורק למקרה שזאת לא התשובה שלכם הייתה בראש, הנה מאט לוין נאבק להסביר את זה. ציטוט: "זה בערך איך שאני מבין את זה. אחד, יש דבר מים שמקבל תשומת לב, זה יכול להיות בנאדם, רעיון, מוצר, בדיחה, קריקטורה, ציור של כלב, whatever. מישהו יוצר טוקן אלקטרוני וקובע שהטוקן הזה הוא הטוקן של הממס, שהטוקן מייצג את הממס. לפעמים יהיה קשר אמיתי בין הטוקן לבין הממס, למשל תאגיד קבוצת המדיה והטכנולוגיה טראמפ, DJT, זה מימ-סטוק, טוקן שמייצג את הממס שהוא דונלד טראמפ. וטראמפ למעשה מחזיק ברוב המניות של DJT והוא היה מעורב בהקמת החברה. במקרים אחרים הטוקן פשוט עושה שימוש בממס. המטבע Dogecoin הוא מימ-קוין, הוא טוקן שמייצג את הממס Doge, כלב השיבה-אינו שיש לידו טקסט חמוד, אבל היוצרים של Dogecoin לא יצרו את Doge ואין להם שום קשר אמיתי אליו, הם רק יצרו את הטוקן." מתן 42:02 שלוש, הטוקן הוא לא באופן כללי מספק איזושהי בעלות על הממס. אם אתם מחזיקים דוג'קוין אתם לא מקבלים תמלוגים מתמונות של Doge. המניה DJT קצת יותר מורכבת כי היא נושאת בעלות כלכלית על עסק שיש לו קשר כלשהו לפופולריות של טראמפ, אבל זה לא עסק עם הרבה הכנסה. בכל זאת, החיבור הזה עובד. חלק מהאנשים, מספיק אנשים בכל מקרה, מקבלים את הזיהוי של הטוקן עם הממס והקביעה שהערך של הטוקן צריך לשקף את הפופולריות ותשומת הלב שהממס מקבל. וכאשר הממס מופיע בחדשות, הטוקן מזנק וכשהוא לא הטוקן לאט לאט דועך. זה לא נכון לכל מקרה ספציפי, זה לא מודל מושלם, למשל של מניית גיימסטופ, אבל זה לא מאוד רחוק וזה אפילו לא לגמרי מדויק לגבי Dogecoin שצמח מעבר ל-Doge, אבל זה הסבר שמתאר בכלליות את הדבר הזה שקורה פה. יש פה משהו כל כך טהור לגבי זה, כאילו הנשיא של ארצות הברית הכריז על מחלקה ממשלתית חדשה, או בסדר לא משנה, ועדה סמלית מעורפלת עם שם שגורם לה להישמע כמו משרד ממשלתי, שראשי התיבות של השם שלה הוא השם של טוקן מים שהתורם הכי גדול של הנשיא שגם מנהל את המחלקה מקדם באינטרנט ולכאורה מחזיק הרבה ממנה. ואז המחיר של הטוקן עולה, וזה כל כך הרבה יותר פשוט מאשר, אתם יודעים, לתת ל-SpaceX חוזים ממשלתיים או מה שזה לא יהיה. אתם רק עושים ציוץ למילה 'Doge' והמחיר של דוג'קוין עולה. זה טרולינג, אבל עם Market Cap ועם משרד ממשלתי. מתן 43:21 עוד ציוץ שהפך לוויראלי וצבר הרבה לייקים אחרי אירוע הדוג'קוין הזה הוא אחד שבו רואים מישהו זורק לפח את הספר "The Intelligent Investor" וכותב "Dogecoin עלה 150% בחודש האחרון". הספר הזה זה הספר שוורן באפט מדבר עליו עד היום, הזכרנו אותו גם פה כמה פעמים, ובנג'מין גראהם הכותב שלו היה מנטור של באפט, אבי תורת השקעות הערך. בנג'מין גראהם גם טבע את האנלוגיה הידועה ששוק ההון הוא מכונת הצבעה בטווח הקצר, אבל בטווח הארוך זאת מכונת שקילה. Voting machine in the short-term, but weighing machine in the long-term. כלומר מחירי המניות אולי יכולים להתרחק מאוד מהשווי ההוגן של העסק בגלל פחד של המשקיעים או תאוות בצע מוגזמת של המשקיעים, אבל בסופו של דבר מחיר המניה יתכנס כדי לשקף שווי הוגן של העסק, ה-Intrinsic value. אבל מה אם זה כבר לא המצב? מה אם באמצעות ממס, השוק יכול להפוך למכונת הצבעה גם בטווח הארוך, ולמנוע מהמניה להתכנס ל-Intrinsic value שלה? מתן 44:16 כתבתי בבלוג שמאט לוין תיאר את זה חצי בצחוק בצורה כזאת שהייתה תקופה זמנית שהתחילה בסביבות 1930 כשבנג'מין גראהם פיתח את התיאוריה שלו שבה מידע פיננסי על עסקים פתאום הפך להיות זמין בצורה סטנדרטית וכלים כמו מייקרוסופט אקסל אפשרו לנתח אותה בצורה פונדמנטלית והתפרסמו גם הרבה ספרים שמלמדים איך לעשות את זה, מה שהוביל לזה שמחירי המניות במשך קרוב למאה השנים האחרונות נוטים בסופו של דבר להתכנס ל-Intrinsic value שלהם. אבל אולי גל הקריפטו ו-ICO יצרו עידן חדש שבמקום לעשות Disruption למערכת הבנקאית כמו שביטקוין היה אמור לעשות במקור, הקורבן שמאבד את הרלוונטיות שלו זה דווקא תורת השקעות הערך של בנג'מין גראהם. אם תלכו ל-Google Trends ותחפשו שם את הפופולריות של וורן באפט לאורך השנים, תראו שבדיוק עכשיו Meme coins עומדים לעקוף אותו בפופולריות, לפחות מבחינת מה שאנשים מתעניינים בו. מה יחליף את תורת ההשקעה של בנג'מין גראהם? אנחנו לא באמת יודעים, כי אנחנו רק בפתחו של עידן השווקים הפיננסיים מבוססי הממס. זה נראה שיש פה איזושהי לוגיקה פנימית שבה כמות הפופולריות ותשומת הלב שהממס מקבל משפיעה על ערך הטוקן שמקושר אליו, וזה לא בדיוק ברור איך וכמה. עדיין לא נכתב הספר "The Meme Investor" שאמור להחליף את ה-Intelligent Investor. מתן 45:26 בהתחלה מאוד נהניתי לעקוב אחרי הכתיבה של מאט לוין על הנושא הזה כי נהניתי מההומור ומדי פעם גם כתבתי על זה בעצמי בטוויטר או בבלוג כי חשבתי שזה מצחיק. אבל אני לא חושב שזה מסתכם בתופעת שוליים שאנשים רציניים יכולים פשוט לנפנף ולהתעלם ממנה. אני לא יודע אם אי פעם יהיה קורס Meme Finance באיזשהו Business School, אבל אני חושב שזה יהיה דבר נכון לעשות את זה כי אולי יש דברים שאפשר ללמוד מהאופן הבלתי נתפס והמטורף שבו אילון מאסק השתמש בממס כדי לממן את הפיתוח של טסלה. וכמו עם הרבה דברים כשמישהו מוכיח שמשהו עובד והוא אפשרי, כבר נבנית תשתית כדי להקל על עוד אנשים אחרים למנף את זה. Meme-based Finance זה כנראה מקרה השימוש הכי חזק שמצאנו בשביל קריפטו ב-15 השנים הראשונות לקיומו. קריפטו זה התשתית המושלמת בשביל לעשות מוניטיזציה לממס. קל ליצור את הטוקנים האלה, קל להפיץ את הבשורה ברשתות החברתיות, קל לסחור בהם 24/7 ואין שום דבר ממשי בעולם שעומד מאחוריהם חוץ מתשומת הלב שהממס מקבל. מתן 46:25 אז אומנם עד עכשיו היכולת הזאת בעיקר נוצלה בשביל צחוקים וכיף באינטרנט או לכל מיני מזימות התעשרות מהירה, אבל זה לא אומר ששם זה בהכרח הולך להסתיים. אולי אנחנו עוד נמצא דרך אינטליגנטית לחלק את הבעלות על הארי פוטר או לבנות מערכת קבצים Distributed שבה כולנו יכולים להיות ה-Hyperscalers. בן תומפסון כתב שעולם שנשלט על ידי ממס הוא ההפך המוחלט מעולם שנשלט על ידי שומרי סף שמגדירים מה יהיה האמת ובמידה רבה גם את חלון האוברטון ואת דעת הקהל. וזה חלק מהסיבה שרוב העיתונאים לא מחבבים במיוחד את אילון מאסק. אבל מה אם בסופו של דבר יתפתח אפקט דומה גם במערכת הפיננסית? טסלה שהיום חברה סופר רווחית שמובילה את שוק הרכב החשמלי ומדורגת שמינית בעולם מבחינת שווי שוק, אולי לא הייתה יכולה להיבנות בכלל בעולם המימון המסורתי שלפני עידן הרשתות החברתיות. אז לצד כל הבדיחות וההונאות, אולי אנחנו עוד נגלה דברים חדשים שלא היה אפשר לבנות קודם לכן. במובן מסוים זה יכול להגשים את החזון המקורי של ביטקוין: מערכת פיננסית מבוססת ממס היא כמובן ההפך המוחלט ממערכת פיננסית שנשלטת על ידי שומרי סף ובנקים מרכזיים. מתן 47:24 עד כאן להיום. הפרק הבא יהיה השלישי בסדרה על קריפטו והאחרון שאני מתכנן בינתיים. אני אדבר בו על עוד use case שאולי מצאנו בשביל קריפטו, שאני הרבה יותר מתלהב ממנו מאשר ממס. נמשיך בפעם הבאה.
        ]]></content:encoded>
    </item>
    
    <item>
        <title>פרק 38: האם סטייבלקוין יצילו את הדולר (ואת קריפטו)</title>
        <link>https://mat-mo.github.io/podtext/episodes/vptyqst/prq-38-hm-styyblqvyn-ytsylv-t-hdvlr-vt-qryptv.html</link>
        <guid>https://mat-mo.github.io/podtext/episodes/vptyqst/prq-38-hm-styyblqvyn-ytsylv-t-hdvlr-vt-qryptv.html</guid>
        <pubDate>12 בדצמבר 2024</pubDate>
        <description>Transcript for פרק 38: האם סטייבלקוין יצילו את הדולר (ואת קריפטו) from אופטיקאסט</description>
        <content:encoded><![CDATA[
            נתן צינגאוז 00:00 היי, אני נתן צינגאוז, וטוב שחזרתם לאופטיקסט. הפרק של שבוע שעבר עסק ב-Product Market Fit אחד שבו קריפטו הוכיח את עצמו כחזק במיוחד, לעשות מוניטיזציה לממים. וכתבתי גם על סיפור מרתק שלדעתי ממחיש מעולה כמה מהתופעות האלה, הסיפור של גלאובר קונטסוטו, שכונה מיליונר הדוג'קוין, ואני אצרף לינקים לסדרת פוסטים שכתבתי גם בטוויטר וגם בלינקדאין על זה, ואתם מוזמנים לעקוב אחריי גם שם. ואני יודע שדיברתי הרבה על הנושא הזה של ממים בשבוע האחרון, בעיקר כי הייתי סקרן להבין את התופעה הזאת וכל מה שעומד מאחוריה. אבל אני יודע שבאופן אישי אני לא מתלהב מה-use case הזה. זה לא כיף לי לראות הימורים וספקולציות פורחים באינטרנט. והפרק של היום לעומת זאת יעסוק ב-use case אחר שמסתמן כמבטיח עבור קריפטו ושאני הרבה יותר מתלהב מהפוטנציאל שלו. ולפני זה אני רק אזכיר שכמו תמיד שום דבר פה זה לא ייעוץ השקעות, זה רק הדעות שלי, וגם שאני אשמח אם תשתפו את הפודקאסט הזה עם עוד אנשים שזה אולי יעניין אותם. קדימה לפרק מספר 38. נתן צינגאוז 01:06 השימוש בסטייבל קוינס, מטבעות קריפטוגרפיים שנקראים סטייבל, יציבים, כי הם צמודים למטבע לאומי כמו הדולר האמריקאי, גדל בשנים האחרונות בקצב אקספוננציאלי. דוח מצב הקריפטו של 2024 של אנדריסן הורוביץ קרא לזה אחד ה-Killer Apps הכי ברורים בקריפטו, והסביר שזה בגלל שסטייבל קוינס מאפשרים תשלומים מהירים, זולים וגלובליים, לצד עוד שימושים שיש להם. הגרף שחברת Tether פרסמה לאחרונה של מספר ענקי הקריפטו שמשתמשים בסטייבל קוין הפופולרי שלה, מזכיר צורה של הוקי סטיק. הצמיחה בסטייבל קוינס המשיכה גם במהלך חורף הקריפטו של 2022, הזכרנו אותו בפרקים הקודמים, עם הירידה במחיר הביטקוין ושאר נכסי הקריפטו. גם ההתלהבות והתקוות להתעשר נחלשו, וווליום המסחר בקריפטו הלך ודעך. אבל מספר הכתובות שמשתמשות בסטייבל קוין עדיין המשיך לגדול בהדרגה למשך כל התקופה הזאת, מה שאולי מעיד על זה שסטייבל קוין משמש לדברים שהם מעבר למסחר בקריפטו. שווי השוק של כל הסטייבל קוינס, נכון לזמן שאני מקליט את זה, זה קצת מתחת ל-200 מיליארד דולר. זה אולי נשמע הרבה, אבל זה פחות מעשירית מהשווי שוק של ביטקוין שחצה לאחרונה 2 טריליון דולר, פחות מ-40% מהשווי שוק של את'ריום. אבל נפח המסחר בסטייבל קוינס הוא 225 מיליארד דולר ב-24 שעות. זה כמעט פי 4 יותר מהווליום של ביטקוין ואת'ריום ביחד. אז האם זה אומר שמצאנו פה מקרה שימוש אמיתי ומבטיח בשביל קריפטו, מעבר לספקולציות והימורים? נתן צינגאוז 02:35 בפרק 36 דיברנו על זה שביטקוין מאפשר לעקוב אחרי מי מחזיק ביטקוין. זה מרתק מבחינה טכנולוגית ושימושי עבור מי שמרגיש בנוח עם להחזיק ביטקוין, אבל זה יכול היה להיות אפילו יותר שימושי אם ביטקוין גם היה מטבע דומיננטי בעולם, ואז זה באמת הופך למזומן דיגיטלי. היה אפשר לשלם איתו על דברים שהמחיר שלהם נקוב בביטקוין. אבל זה לא המצב. המחיר של דברים נקוב בדולרים או בשקלים או ביורו או בפאונד, איזהשהו מטבע פיאט. מחיר הביטקוין בדולרים הוא מאוד מאוד תנודתי, יותר מדי תנודתי בשביל שיהיה אפשר לתמחר תפריט של בית קפה למשל עם ביטקוין. אז משהו שיכול להיות מגניב זה אם קריפטו המאפשר לעקוב אחרי מי מחזיק דולרים. אז אפשר לקבל את כל היתרונות של קריפטו, זה decentralized, יש שם חוזים חכמים, יש פרוטוקולים פתוחים, יחד עם היתרונות של הדולר. החשבון בנק שלכם לא תנודתי בטירוף ואתם יכולים לקנות עם זה כוס קפה. סטייבל קוין הוא טוקן קריפטוגרפי ששווה דולר אחד ואמור להיות תמיד שווה דולר אחד. אז אם יש לכם סטייבל קוין, יש לכם דולר אחד על הבלוקצ'יין, או ככה לפחות אתם מקווים. והדרך הפשוטה והבטוחה לייצר סטייבל קוין, מאט לוין הסביר בגיליון הקריפטו של בלומברג, נקראת fully collateralized, מגובה באופן מלא. ככה עובדים מטבעות פופולריים כמו טט'ר או USDC. והרעיון הולך ככה, שיש איזשהו גוף שהוא trustworthy, שנהנה מאמון סביר, בונה מעין מפעל סטייבל קוינס. המפעל הזה יכול להנפיק סטייבל קוין על בלוקצ'יין פופולרי אחד או יותר, בדרך כלל זה יהיה את'ריום וסולאנה. ואתם יכולים פשוט לשלוח למפעל הזה דולר אחד ולקבל בחזרה אחד סטייבל קוין. המפעל ישמור את הדולר שלכם במקום בטוח ואם אי פעם תרצו אותו בחזרה, אתם יכולים בכל רגע להחזיר לגוף המנפיק את הסטייבל קוין שלכם ולקבל בחזרה דולר. אבל למה שמישהו ירצה לעשות את זה? אז בתור התחלה, הסטייבל קוין שלכם חי על איזה בלוקצ'יין. אפשר לשלוח אותו, אפשר לעשות איתו פעולות כמו כל טוקן קריפטוגרפי אחר. וזה שימושי למשל אם אין לכם חשבון בנק, או אם אתם גרים מחוץ לארצות הברית, במיוחד במדינה עם מטבע מקומי שהוא לא יציב. יש דוח ש-Chainalysis פרסמו לאחרונה והוא מראה שהגידול הכי מהיר באימוץ של סטייבל קוין קורה בדרום אמריקה על רקע אי היציבות הכלכלית במדינות כמו ונצואלה או ברזיל. ומסבירים שם שכמעט חצי מהשטרות הפיזיים של דולר, בערך טריליון דולר של שטרות, נמצאים מחוץ לארצות הברית, כולל רוב השטרות של 100 דולר. וזה מעיד על ביקוש מאוד מאוד גבוה למרות שלאנשים מחוץ לארצות הברית קשה להשיג את השטרות האלה דרך המערכת הבנקאית המקומית שלהם. וסטייבל קוינס שנקובים בדולר הם אלטרנטיבה הרבה יותר טובה. והדוח באמת מראה שרוב הצמיחה בשימוש בסטייבל קוין קורה מחוץ לארצות הברית, כמו שאמרנו בעיקר בדרום אמריקה. ומעבר לזה שזה נותן אפשרות לקבל את היציבות של הדולר האמריקאי בלי שחייבים להשתמש במערכת הבנקאית האמריקאית שהיא לא כל כך נגישה מחוץ לארצות הברית, גם אם אתם כן גרים בארצות הברית ויש לכם חשבון בנק אמריקאי, זה עדיין יכול להיות אטרקטיבי בשבילכם ליהנות מיתרונות כמו תשלומים מהירים בדולרים שלוקחים עמלות הרבה יותר נמוכות, במיוחד אם אתם מעבירים כסף מחוץ לארצות הברית. אבל לא הייתי מקדיש פרק שלם רק בשביל לדבר על טכנולוגיה שכל התרומה שלה תסתכם בתשלומים מהירים יותר או גישה נוחה לדולר במדינות עם מטבע מקומית תנודתית. הפוטנציאל שיש לדולרים על הבלוקצ'יין הוא הרבה יותר מרחיק לכת מזה. נתן צינגאוז 05:35 מרק האבן הוא סיפור עממי על אדם שמגיע לכפר עני באירופה. התושבים שם רעבים ומסוכסכים, והם סוגרים את עצמם בבית כדי שהנווד הזר הזה לא יבוא אליהם וידרוש שהם יחלקו איתו מזון או ידאגו לו למשהו. אבל הוא לא מבקש שום דבר מאף אחד. במקום זאת, תושבי הכפר מתבוננים בנווד הזה פורק סיר בישול ריק מהחמור שלו, ממלא אותו מים מהנהר, זורק איזשהי אבן פנימה ומניח את הסיר על מדורה. זה היה די מסקרן ואחד מתושבי הכפר ניגש לאיש הזה לשאול אותו מה הוא עושה. הנווד ענה לו שהוא מכין מרק אבן. והוא הסביר שמדובר במעדן, הוא הזמין את התושב להצטרף אליו לסעודה ואמר לו שהדבר היחיד שיכול להיות חסר אולי זה כמה ירקות כדי לשפר את הטעם. התושב שכל כך התלהב מהרעיון של לאכול את המרק הטעים הזה, רץ מהר לבקתה שלו והביא כמה גזרים וזרק אותם לתוך הסיר. אחר כך עוד תושב הגיע לברר מה הם עושים שם, וגם אותו הם הזמינו להצטרף לסעודת מרק האבן המופלאה שתהיה אפילו יותר טעימה אם רק יהיה עוד איזה סוג של ירק. אז האיש הזה מיהר לבקתה שלו ומצא במזווה שני תפוחי אדמה, זרק אותם לסיר. וככה עוד ועוד תושבים התקבצו סביב הסיר המבעבע, התלהבו כבר מהרעיון של לטעום מהמעדן הזה כשהוא יהיה מוכן, ורצו לבקתות שלהם להביא קצת בצל, כרוב, אפונה, מלח, פלפל ואפילו קצת עוף ובשר. בסוף הנווד סוף סוף הכריז שהתבשיל מוכן, הוא הוציא את האבן מתוך הסיר וכולם חלקו ביחד סיר מרק טעים ועשיר. מצד אחד האבן והנווד שהביא אותה לא תרמו פה שום דבר לתבשיל הזה, כל המצרכים בשביל המרק כבר היו בתוך הבקתות של תושבי הכפר. אבל מצד שני הם לא התקבצו יחד כדי להכין מהם מרק וליהנות ממנו ביחד. היה צריך את ההתלהבות מהרעיון של מרק האבן כדי שהיא תגרום לכולם להוציא את הירקות והתבלינים והבשר מהמזווה שלהם. המרק העשיר והטעים בסיפור הזה הם מטאפורה לדאטאבייס החדש שהזכרתי בתחילת פרק 36, הפרק הראשון בסדרה על קריפטו. אם כולם יעבדו ביחד, המוסדות הפיננסיים, הגופים הממשלתיים, חברות האינטרנט, אולי נוכל לבנות אותו ולעשות אנלוק לכל הדברים המדהימים ומקרי השימוש שאולי לא יכלו להיבנות מעליו, וגם אני אוכל לקנות את הבית שלכם ולקחת משכנתא בטרנזקציה אחת לדאטאבייס הזה בלי כל הסרבול שהתהליך הזה דורש היום. אבל בשביל שכל חברה או כל מוסד או כל גוף ממשלתי בפני עצמו יחליטו להקצות מהתשומת לב והמשאבים המוגבלים שלהם בשביל הפרויקט הזה, הם צריכים לדעת שכל האחרים גם כבר עושים את זה. אז הסיר עם האבן זה אולי סטייבל קוינס. כי צריך פה איזשהו סטנדרט, איזשהו API בסיסי, פרוטוקול פתוח שכולם יסכימו עליו, יתממשקו איתו ויבנו מעל זה. כלומר, יזרקו פנימה את כל האוכל מהמזווה שלהם. כל אחד יכול להציע פרוטוקול כזה, כמו שהרבה אנשים עשו לאורך העשורים האחרונים, כמו שכל אחד יכול לקחת סיר עם אבן ולהניח אותו במרכז הכפר. מה שבאמת קשה זה את מה שהנווד עשה בסיפור, באמת להצליח להלהיב את כולם, לגרום להם לחשוב שמדובר במעדן, בסעודת מלכים והם חייבים לקחת חלק בזה, הם חייבים להוציא את מה שהם שומרים במזווה ולזרוק את זה פנימה. אז את תפקיד הנווד בקריפטו אולי בדיעבד משחקות הרשתות החברתיות, כל ה-frenzy, ה-memes, המניה, ההתלהבות הזאת שמשתוללת, הבועות. עכשיו כבר כולם יודעים שקריפטו זה הדבר הבא, אולי הרבה בזכות זה וכולם רוצים חתיכה מקריפטו. אז אולי זאת גם דרך חיובית להסתכל על כל התופעת frenzy הזאת שהזכרתי בשבוע שעבר, יכול להיות שבדיעבד תהיה לה תרומה חיובית בתור הנווד שמעורר התלהבות מסיר האבן שיאפשר בסוף לדאטאבייס חדש לקום. נתן צינגאוז 08:27 העניין הוא שביטקוין או מטבעות קריפטוגרפיים אחרים עדיין קצת מרתיעים את רוב האנשים. הרבה אנשים הם אולי בסדר עם זה בתור השקעה ספקולטיבית, איזה משהו שהם זורקים עליו אחוז אחד מהתיק שלהם רק בגלל הסיכוי שביטקוין יהיה שווה מיליוני דולרים יום אחד, ואין פה שום ייעוץ השקעות כמובן. אבל יש מרחק בין זה לבין להרגיש בנוח לבסס על זה טרנזקציות יומיומיות או פעילות עסקית. דיברנו בפרק 7 על המודל של Crossing the Chasm של ג'ופרי מור. התובנה הגדולה שלו הייתה שיש תהום שפעורה בין early adopters של טכנולוגיה חדשה שמשוכנעים שהיא העתיד והם מוכנים לעשות כל מה שצריך כדי לאמץ אותה ולדחוף אותה קדימה, לבין שוק המיינסטרים. שם לאנשים לא אכפת לשנות את העתיד, מה שאכפת להם זה לעשות מה שנכון לעסקים שלהם. אז ג'ופרי מור שם לב שהרבה טכנולוגיות מצליחות לתפוס אחיזה בקרב early adopters ולהלהיב אותם, אבל איך שהן בסוף נכשלות כי הן לא מצליחות לחצות את התהום אל עבר המיינסטרים. שם האנשים יותר פרגמטיים, הם יהיו מוכנים לאמץ טכנולוגיות חדשות אבל הם רוצים קודם לראות שכל האחרים גם כבר עושים את זה, הם רוצים לדעת איך זה הולך לעזור לעסק שלהם להוריד עלויות או להגדיל את הפעילות שלו או משהו כזה. אז מה שעדיין חסר זה משהו שידחוף את מרק האבן של קריפטו אל מעבר לתהום ויגרום למיינסטרים להעביר פעילות כלכלית אל הבלוקצ'יין, ואולי מה שיאפשר את זה יהיה סטייבל קוינס. נתן צינגאוז 10:25 באופן דומה לאיך שסטייבל קוין בגיבוי מלא עוטף דולר, אפשר לעטוף גם לנכסים לא קריפטוגרפיים אחרים ולשים אותם על הבלוקצ'יין. אז מה אם נגיד הייתם רוצים לסחור במניות אבל בקריפטו? אולי כי אתם אוהבים את מערכת הקריפטו, את ה-smart contracts, את הבורסות המבוזרות, את ה-permissionless innovation. אולי אתם אוהבים את זה שיש שם הרבה פחות רגולציה. אבל מה אם אתם גם אוהבים מניות שמייצגות בעלות על עסקים יצרניים? מערכת הקריפטו לא ממש מדברת עם מערכת המניות. הברוקר שלכם כנראה די חשדן בנוגע לקריפטו, חוץ מהרעיון של למכור לכם קרן סל על ביטקוין, את זה הם יעשו בשמחה. אז אם תשימו את המניות על הבלוקצ'יין, תוכלו לעקוף אותו וליהנות מכל הטוב שלקריפטו יש להציע. מאט לוין כתב שדרך אחת לעשות את זה היא שמוסד trustworthy יקנה מניות של טסלה למשל ויחזיק אותם בכספת שלו, ואז ינפיק טוקנים של טסלה עטופה של Wrapped Tesla באיזשהו בלוקצ'יין. וכל טוקן Wrapped Tesla כזה יהיה תואם למניה אחת של טסלה שהמוסד מחזיק בכספת שלו. ובטסלות העטופות יהיה אפשר כבר לסחור על גבי הבלוקצ'יין ולעשות עם זה כל מה שעושים עם ether או כל טוקן קריפטוגרפי אחר. ולמעשה בורסות הקריפטו גם FTX וגם Binance, שתיהן הציעו בשלב מסוים טוקנים של מניות ללקוחות שלהם. ואפשר להסתכל על זה בתור הדרך שלהם לשמור על משקיעי ריטייל ספקולטיביים בתוך הפלטפורמות שלהם, כי אפשר ככה להמר גם על ביטקוין, גם על ether וגם על טסלה באותה exchange של קריפטו. אבל אם אתם הולכים לנסות את זה, אז מאט לוין ממליץ להריץ את זה דרך רגולטור ניירות הערך המקומי שלכם, כי מסתבר שהחוק יכול להיות די רגיש כלפי דרכים חדשות למכירה של משהו שהוא בערך מניות, כמו שגם FTX וגם Binance גילו בדרך הקשה. ואפשר להסתכל על זה בצורה יותר רחבה. זה מאפשר למערכת הפיננסית של קריפטו להזריק לתוכה את המערכת הפיננסית המסורתית. כי אם יש לכם איזשהו נכס פיננסי, אתם יכולים לשים אותו בקופסה ולהנפיק טוקנים שלה ועכשיו זה נכס קריפטו. זה בדיוק הפעולה ההפוכה מקרן סל על ביטקוין שהזכרתי בפרק 36. שם לקחו נכס קריפטוגרפי, שמו אותו בקופסה שבעצם חוסמת את כל האפשרויות שהמערכת הקריפטו מאפשרת, ואז הנפיקו קרן סל של הדבר הזה. וזאת דרך טובה בשביל גופים פיננסיים מסורתיים כמו בלאקרוק או פידליטי לעשות כסף מההייפ שיש סביב קריפטו, אבל זה לא מאפשר לשום אינוביישן להיבנות. הסיבה שאני מתלהב מסטייבל קוין או מהמודל הכללי של לעטוף נכסים פיננסיים עם טוקנים קריפטוגרפיים, היא שהבלוקצ'יין מספק הזדמנות לבנות דרך פרוטוקולים פתוחים ודיגיטליים מערכות פיננסיות הרבה יותר מתוחכמות כדי לנהל את הנכסים האלה. אבל אי אפשר לבנות מערכת פיננסית חדשה בוואקום ואז יום אחד פשוט לעבור להשתמש בה. וסטייבל קוינים הם הגשר שמאפשר לעשות את זה בהדרגה. זה כמו שהרבה ארגונים גיבשו בעשור האחרון את אסטרטגיית מעבר לקלאוד שלהם, וזה לא התבסס על לבנות מחדש מאפס את כל המערכות שלהם רק בקלאוד. במקום זאת הם בנו איזשהו beach head, איזושהי מערכת ראשונית שרצה בקלאוד, side by side לצד המערכות שלהם on-premise, וזה איפשר להם להעביר בהדרגה workloads לקלאוד. הם תעדפו את זה כמובן לפי מה שכמה מורכב היה להעביר כל מיני דברים וכמה תועלת היה אפשר להרוויח מלהעביר כל תת-מערכת. אבל האנלוגיה היא שהקלאוד הוא אולי הבלוקצ'יין. המערכת הפיננסית המסורתית זה המערכת שרצה on-prem, וסטייבל קוינים מאפשרים לחבר ביניהם, להריץ אותם במקביל זה לצד זה ולהעביר פעילות בהדרגה מהתשתית המסורתית אל הבלוקצ'יין. נתן צינגאוז 12:47 הזכרתי בפרק 29 את אוטוסטרדת המידע, ה-Information Superhighway. בתחילת שנות ה-90 זה היה אמור להיות הדבר הגדול הבא, מעין טכנולוגיה עתידנית שנועדה לשדרג את האופן שבו מידע ומדיה מופצים, והייתה אמורה לאפשר הרבה מקרי שימוש חדשים. העניין היה שאף אחד לא ידע בדיוק איך זה הולך להיבנות, ואוטוסטרדת המידע הייתה יוזמה משותפת של החברות המובילות בתעשיות הטלפון, הכבלים, המחשבים, אפילו הוליווד, לבנות טלוויזיה אינטראקטיבית שדרכה יהיה אפשר להזמין קניות, לנהל שיחות וידאו, להשכיר סרטים או לקבל חדשות ומדיה מותאמת אישית. הרבה דברים שבדיעבד אנחנו לא עושים דרך הטלוויזיה, אלא עושים עם המחשבים והטלפונים שלנו באינטרנט, ב-World Wide Web. ההבדל הגדול היה שהחזון של ביל גייטס לגבי אוטוסטרדת המידע היה שמיקרוסופט היא זאת שתבנה את מערכת ההפעלה שמאחוריה, ובאופן דומה החברות שהובילו את תעשיות המדיה והתקשורת ימשיכו לשלוט בכל התעשיות האלה ופשוט ירוויחו עוד כסף מכל ההזדמנויות הפצה ומקרה השימוש החדשים שהאינטרנט יביא. זאת בעצם הייתה דרך ריכוזית לאמץ טכנולוגיה חדשה באופן שהיא תשמר את הדומיננטיות של השחקנים שכבר הובילו את השוק. וזה נכשל, בעיקר כי בניגוד לתוכניות שלהם, הבראוזר פשוט הגיע משום מקום. ה-World Wide Web היה יכול לספק את כל ההבטחות של ה-Information Superhighway, אבל לעשות את זה בדרך הדמוקרטית, האוטופית שכל כך הלהיבה משתמשים מוקדמים של הווב, כמו למשל מארק אנדריסן שפיתח את הבראוזר הראשון. אז בוודאי שאוטוסטרדת המידע הייתה אינטראקטיבית, כי זה איפשר לכם לדבר בחזרה אל הטלוויזיה שלכם, אבל זה לא איפשר לכם למשל ליצור תוכנית טלוויזיה משלכם. הווב בניגוד לזה איפשרה למשתמשים לצרוך תוכן וגם ליצור אותו. כל משתמש, כל מקום, כל סוג של תוכן, וכל אחד יכול היה לעשות את זה מחוץ לשליטה של תאגיד מדיה גדול או שומרי סף כמו חברות הכבלים ומיקרוסופט. ולמה אני מזכיר את זה שוב? ובכן, מה שה-World Wide Web עשה למידע ולתוכן דרך פרוטוקול פתוח כמו HTTP והבראוזר שנבנה מעל זה, יהיה אפשר לעשות לכסף באמצעות סטייבל קוינים ושירותים פיננסיים פתוחים ומבוזרים, Decentralized Apps, DApps כמו שאוהבים לקרוא להם, שנבנים מעל הבלוקצ'יין. האנלוגיה של Information Superhighway היא אולי Open Banking, בנקאות פתוחה. כמו בשנות ה-90 עם מידע ומדיה, אז בעשור האחרון ברור לכולם שהדבר הגדול הבא בכסף יהיה אוטומציה למעקב וניהול פתוחים יותר של הכספים והנכסים שלכם. ודרך אחת שבה תעשיית השירותים הפיננסיים מנסה לעשות את זה היא דרך בנקאות פתוחה. יש שורה של מדינות, כולל ישראל, שהעבירו חקיקה שמחייבת בנקים ומוסדות פיננסיים להציע ממשקים ואינטגרציות, וזה מאפשר לאפליקציות חדשות להיבנות מעליהם, אפליקציות של פינטק. וככה הרבה יותר חדשנות נבנית דרך סטארטאפים מאשר הגישה שבה זה היה מוגבל לפרויקטים שמנהל מחלקה בבנק או בחברת אשראי היו מחליטים להקצות להם משאבים. אבל עדיין הממשקים האלה, ה-APIs האלה שהבנקים והמוסדות הפיננסיים נדרשים לפתוח הם מוגבלים, צריך רישיון כדי להשתמש בהם, והגופים הפיננסיים המובילים הם אלה שגם משתתפים בהגדרה שלהם והעיקרון שמנחה אותם זה כנראה לשמור על הדומיננטיות של העסקים המובילים שלהם. אבל סטייבל קוינים יכולים לסובב לגמרי את כל הפרדיגמה הזאת כמו שהבראוזר עשה. אז במקום API מוגדר היטב שכל בנק בפני עצמו יפתח ויאפשר איזושהי גישה מוגבלת לדאטאבייס ולמערכות הפנימיות שלו, אולי בלוקצ'יינים כמו את'ריום או סולאנה יהפכו להיות הפרוטוקולים הסטנדרטיים החדשים, ולגופים פיננסיים לא תהיה ברירה אלא להתממשק ולהיבנות מעליהם. כי ברגע שיש לכם דולרים על הבלוקצ'יין, אתם יכולים לעשות איתם כל דבר שאפשר לעשות עם כל טוקן קריפטוגרפי אחר. ובשנים האחרונות התפתח אוסף עצום של אפליקציות פתוחות ומבוזרות, DApps, שיחד נקראות DeFi, Decentralized Finance. ול-DApps יש אינטגרציה מאוד טובה עם ארנקי קריפטו וקריפטו exchanges, אבל לא עם בנקים מסורתיים שלפעמים מכונים CeFi, קיצור של Centralized Finance. בנקים מסורתיים נוטים להיות חשדניים לגבי קריפטו, לגבי DeFi. הם לא ממהרים לבנות אינטגרציות עם העולם הזה ולא תהיה לכם דרך קלה לשלוח 100 דולר לאיזשהו DApp מחשבון בנק שלכם. וסטייבל קוינים הם מה שמאפשר לגשר על הפער הזה בין המערכת הפיננסית המסורתית CeFi לבין מערכת הקריפטו הפתוחה והמבוזרת DeFi. אחרי הכל סטייבל קוין זה בסך הכל דולר עטוף בטוקן שחי על הבלוקצ'יין. אז כמו שקרה עם ה-World Wide Web, זאת יכולה להיות אולי דרך שתמלא את כל ההבטחות של הבנקאות הפתוחה בדרך הדמוקרטית, האוטופית שכל כך הלהיבה early adopters של קריפטו, כי הבלוקצ'יין מאפשר permissionless innovation וגל חדש של אפליקציות פיננסיות, DApps, יוכל לקום מחוץ לשליטה של שומרי סף כמו הבנקים או חברות האשראי. אבל לפני שאני נסחף עוד עם מחשבת חופש מערבי על מה שאולי יתפתח פה בעתיד, הנה כמה דברים שכבר קורים עכשיו. נתן צינגאוז 15:51 חלק ממה שמשך תשומת לב לסטייבל קוין השנה היו רווחי עתק שמייצרת טט'ר, החברה שמאחורי הסטייבל קוין הפופולרי USDT. מעל 4.5 מיליארד דולר של רווח ברבעון הראשון של 2024, וזה עלייה של כמעט 60% תוך רבעון אחד. חלק גדול מהרווחים מגיעים מעלייה בערך הביטקוין ועוד נכסים שהחברה מחזיקה, אבל מיליארד דולר של רווח תפעולי הגיע רק מריבית על אג"ח ממשלת ארצות הברית, על Treasuries, שטט'ר מחזיקה. ולמה הנפקת סטייבל קוין זה עסק כל כך רווחי? אז יש כמה דרכים לעשות סטייבל קוין. אפשר לנסות לשמור על המטבע יציב מול הדולר או איזשהו מטבע לאומי אחר בצורה אלגוריתמית או לפחות לנסות לעשות את זה. זה לא עבד בסוף למטבע Terra USD למשל, שב-2022 איבד את השער הקבוע שלו מול הדולר, הוא קרס ומחק את הכסף של מי שהחזיק אותם מתוך מחשבה שזה דולר רק על הבלוקצ'יין. דרך אחרת ויותר בטוחה היא גיבוי מלא, fully collateralized, ממש לשמור את כל הדולרים שכנגדם הנפקתם טוקנים. זה אולי נשמע משעמם, אבל מאז 2022 גם זה די רווחי. כי עם הכסף אתם יכולים לקנות Treasuries של ממשלת ארצות הברית, ומאז 2022 זה משלם תשואה די נאה בעיקר בגלל שהפדרל ריזרב התחיל להעלות את הריבית. אז כל עוד תימנעו מסיכוני duration מהסוג שגרם לסיליקון ואלי בנק לקרוס, מדובר בנכס מאוד יציב עם נזילות מאוד מאוד גבוהה וללא סיכון. כשלקוחות שלכם ירצו להמיר את הטוקנים בחזרה לדולרים, לא צריכה להיות לכם בעיה למכור קצת Treasuries ולתת להם את הדולרים שלהם ובתגובה לשרוף את הטוקנים שהם מחזירים לכם. הגישה השמרנית הזאת היא לא ב-100% מייצגת את טט'ר, למרות ש-USDT זה הסטייבל קוין עם הנתח שוק הכי גדול. יש האשמות שעולות כל הזמן לגבי אי סדרים ופשוט דברים מוזרים שהחברה עשתה בעבר. וחברת הסטייבל קוין השנייה בגודלה Circle שמפעילה את המטבע USDC, היא מתנהלת בצורה יותר שקופה שמזכירה את איך שהייתם מצפים שמוסד פיננסי עם fiduciary duty, שמודע לכובד האחריות שמגיעה עם ניהול נכסים של הלקוחות שלהם יתנהל. אבל מצד שני יש סיפור על זה שזה דווקא פגע בהם במהלך הקריסה של סיליקון ואלי בנק, בגלל השקיפות של Circle, אז כולם ידעו שהם מחזיקים נכסים בסיליקון ואלי בנק ופחדו שהם הולכים לאבד אותם. אז לפרק זמן קצר השער של USDC התנתק מהדולר. לטט'ר זה לא קרה בעיקר כי אף אחד לא ידע איפה מחזיקים את הרזרבות שלהם, והנה מקרה שבו זה דווקא שיחק לטובתם ועזר להם לשמור על היציבות של המטבע שלהם. בכל מקרה למה שתהיו חייבים לבחור דווקא אחד משני המוסדות האלה כדי להחזיק דולרים על הבלוקצ'יין? יש עוד מוסדות שנהנים מרמה סבירה של אמינות, שמתמחים כבר במשך מאות שנים בלשמור על פיקדונות בשביל אנשים ויודעים לייצר מזה תשואה נאה אבל בצורה מספיק בטוחה כדי שיישארו נזילים ויציבים גם בתקופות משבר. ואני מדבר כמובן על בנקים. אז אם סטייבל קוינים מגבירים את הביקוש לשירותי אחסון דולרים כנגד טוקן, והלקוחות אפילו לא מצפים לקבל תשואה על הדולרים שלהם, הם רק שמחים מעצם זה שהם יכולים לקבל אותם בחזרה כשיבקשו אותם. אז למה שהבנקים לא יצטרפו לחגיגה הזאת? וזו כנראה הרקע להכרזה של חברת ויזה מלפני חודשיים על ה-Visa Tokenized Asset Platform, פלטפורמה שהם מתכננים להשיק ב-2025 כדי לעזור לבנקים להנפיק סטייבל קוינים משלהם. והם לא היחידים שמנסים להיכנס לעסקי הסטייבל קוין. פייפאל השלימה לא מזמן את התשלום העסקי הראשון באמצעות הסטייבל קוין שלה PYUSD. הם שילמו על חשבונית של חברת Ernst & Young ב-23 בספטמבר, ציטוט: כדי להדגים איך אפשר להשתמש במטבעות דיגיטליים כדי להפחית מהסרבול של טרנזקציות מסחריות, סוף ציטוט. וגם כאן יש אנלוגיה אפשרית לימים הראשונים של הווב. בתחילת הדרך עיתונים וחברות מדיה ראו באינטרנט עוד ערוץ הפצה שיאפשר להם למכור יותר מנויים ולעשות עוד כסף על התוכן שלהם. ורק אחרי שהם העלו את התוכן שלהם לאינטרנט הם הבינו שהרבה מהחפיר שלהם בעצם נבע ממכונות דפוס או הכבלים שהונחו באדמה. אבל באינטרנט כל אחד יכול להעלות תכנים ולהתחרות בהם, אין שום חפיר על הפצה, ומרבית העיתונים בארצות הברית למשל לא צלחו את המעבר הזה וגם אלו שכן לא מציגים מאז את אותם ביצועים פיננסיים אטרקטיביים שהיו להם לפני האינטרנט. אז יכול להיות שגם כאן בתחילת הדרך הבנקים וחברות התשלומים המובילות הם ימהרו להציע סטייבל קוינים בתור אפיק הכנסות נוסף בשבילם, אבל בסופו של דבר יכולה להתעצב פה שרשרת ערך חדשה ושחקנים אחרים יהיו אלו שילכדו את החלק האטרקטיבי של הרווחים שלה. דיברנו בפרק 14 די לעומק על התיאוריה הזאת ואיך זה קרה עם האינטרנט. והיה אם זה באמת יקרה, אז תהיה פה אירוניה מסוימת בזה שקריפטו דווקא יחזק עוד יותר את מעמדו של הדולר ויעשה את זה יותר קל לממשלת ארצות הברית ללוות כספים. אבל מה יקרה עם ביטקוין בתרחיש כזה? נתן צינגאוז 18:28 אז למה שבעצם עדיין יהיה צריך בכלל ביטקוין? הרחבנו די הרבה בפרק 36 על היתרונות שמובילים הרבה אנשים לייחס ערך לביטקוין. אבל אם תיבנה מערכת פיננסית מבוזרת DeFi שתהיה מבוססת על סטייבל קוינים, אז הרבה מהיתרונות שכביכול ביטקוין היה אמור לספק כבר יבואו לידי ביטוי שם. יהיו שם פרוטוקולים פתוחים, הם יהיו פומביים, הם יהיו מודרניים, הם יהיו decentralized. יהיה אפשר לעשות שם טרנזקציות מסביב לשעון, יהיה הרבה יותר agency לאנשים עם לנהל את הכספים והנכסים שלהם. זה נכון שהמערכת הזאת עדיין תדרוש אמון בגוף מרכזי שיגבה את הסטייבל קוין שתבחרו להשתמש בו. וזה נכון שיהיו שם רגולציה ופיקוח ממשלתיים, שני דברים שביטקוין לכאורה מאפשר להימנע מהם. אבל כתבתי בטוויטר למה זה לא באמת המצב גם עם ביטקוין, ויש לינקים במהדורה עצמה. אז תרחיש כזה כנראה יחתור תחת התזות שמאמינות שלמטבעות קריפטוגרפיים יש ערך כי הם יוכלו לשמש לתשלומים. כי למה שבורגר קינג או AMC ירצו לקבל תשלומים דודג'קוין כשהם יכולים פשוט לקבל USDT או USDC או PYUSD בתור אמצעי תשלום. מה שעוד יישאר ייחודי לגבי ביטקוין זה שההיצע שלו מוגבל. כי דולרים אפשר להדפיס, אבל לעולם לא יהיו יותר מ-21 מיליון ביטקוין. אבל גם היצע זהב על פני כדור הארץ הוא סופי ומוגבל, אפילו אם עדיין לא כרינו את כולו. אז חזון אחד לגבי ביטקוין בתור store of value טוען שזה בעצם זהב דיגיטלי. אבל חוץ מדולרים אמרנו שאפשר לעטוף עוד דברים. אז עוד דרך ליצור זהב דיגיטלי יכולה להיות לעשות ממש טוקניזציה לזהב. ממש לקחת זהב אמיתי ולשים אותו על הבלוקצ'יין עם כל היתרונות של זהב, זה שיש קונצנזוס בין אלפי שנים של המין האנושי לגבי זה שיש לו ערך, זה שהערך שלו יחסית יציב, זה שההיצע שלו מוגבל, יחד עם כל היתרונות הדיגיטליים של בלוקצ'יין. הבעיה היחידה עם תרחיש כזה של מערכת DeFi עם סטייבל קוינס שזונחת מאחוריה את המטבעות הקריפטוגרפיים, ואני רציני לגמרי כשאני אומר את זה, היא שאנחנו נאבד את הכיף. אם שמעתם את הפרק הקודם, אתם מבינים על מה אני מדבר. ממים, כל האימוג'ים של טילים עפים לירח, diamond hands, כל הטוב הזה. אז התופעה הזאת של הממים היא אולי מה שיתמוך במחיר גדול ממש מאפס בשביל ביטקוין ושלל מים קוינס אחרים גם בטווח הארוך. אבל ככה אולי לפחות נתאם ציפיות לגבי מה בדיוק קורה כאן. נהיה כולם באותו ראש, on the same page, שזה רק בשביל הצחוקים, זה רק טוקנים של ממים, זה דחקות, זה פרודיה, זה קומדיה, זה הומור. אף אחד כבר לא יגיד ברצינות יש מצב שבעתיד ביטקוין או פלוקי או פפה או פה-פה-פאק קוין יחליפו את הדולר והזהב. ואני לא אצטרך לענות ברצינות כשאבא שלי שואל אותי האם זה עתיד והוא צריך להשקיע בזה, כי אני אוכל פשוט לשלוח לו איזה אימוג'י או גיף בתגובה, וזה גם יהיה בדיוק מה שהוא יצפה לקבל, כי כמו שאמרנו, כולנו עשינו פה יישור קו. נתן צינגאוז 20:49 או שלפחות זאת התקווה האישית שלי. כי תרחיש כזה יהיה חוויה מתקנת בשבילי. אומרים שהמסלול הכי טוב להגשים את עצמכם זה המסלול שבו המוח, הלב והארנק שלכם מתלכדים, החיתוך שבו מתחברים הדברים שאתם ממש טובים בהם, דברים שממש מלהיבים אתכם ודברים שאתם יכולים להתפרנס מהם. ובשבילי לתקופה מסוימת ב-2016 חשבתי שהחיתוך הזה נמצא בקריפטו, כי יכולתי גם להבין את הצדדים הטכניים וגם הכלכליים של הפרוטוקולים האלה. גם מסיבה שאני לא לגמרי מבין, ממש נהניתי ללמוד עליהם לתוך הלילה ולדבר עליהם בסופי שבוע. הלב כנראה בוחר את מה שהוא בוחר. וזה השאיר אותי לחפש איך הארנק נכנס לתמונה, מה שגרם לי לחפש מוצר או שירות או איזה פרויקט בעל ערך לבנות מעל הטכנולוגיה הזאת ושיהיה אפשר גם לבנות עסק סביבו. ומה שקרה זה שבסוף 2017 ותחילת 2018 הבנתי שהדרך העיקרית להתפרנס מקריפטו היא בעיקר לפזר FOMO ולפמפם טוקנים חסרי ערך. וזה היה נראה מאוד קל ורווחי בזמנו, הייתי יכול לסמן וי על משבצת הארנק, אבל איבדתי את הסימון על משבצת הלב כי זה ממש לא מה שהלב שלי רצה לעשות. אז זה הטעם המר שקריפטו השאיר אצלי. לא הפסדתי שם כסף כי אף פעם לא קניתי נכסים קריפטוגרפיים, וגם לא קינאתי באנשים אחרים שכן עשו מזה כסף, כי תמיד יהיה מישהו שמתעשר יותר מהר ממכם וזאת לא טרגדיה. זה רק שהתקוות שהיו לי לגבי מערכת פיננסית חדשה שתהיה הרבה יותר טובה בשביל הרבה אנשים ושאני אתלהב להשתתף בלבנות אותה, כל התקוות האלה התנפצו אל מול גלי ה-ICOs וההונאות ונרטיבים פרדוקסליים כמו Web3. אבל עכשיו אולי סטייבל קוינים יהיו מה שיביא לסיומו את פרק ההימורים וההונאות בקריפטו ויניחו את הבסיס לבניית הדאטאבייס החדש, החזון הזה שאיתו פתחתי את פרק 36, את סדרת הפרקים על קריפטו. ואולי לא, אני לא יודע מה הסיכויים שהתרחיש הזה באמת יתממש, אבל אני כן לראשונה מזה שבע שנים שוב מתלהב מקריפטו. עד כאן להפעם, נמשיך בפרק הבא.
        ]]></content:encoded>
    </item>
    
    <item>
        <title>פרק 39: מנצחות ומפסידות בינה מלאכותית - אינטל, צ׳ג, למונייד, וויקס, מגזינים</title>
        <link>https://mat-mo.github.io/podtext/episodes/vptyqst/prq-39-mntskhvt-vmpsydvt-bynh-mlkvtyt-yntl-tsg-lmvnyyd-vvyqs-mgzynym.html</link>
        <guid>https://mat-mo.github.io/podtext/episodes/vptyqst/prq-39-mntskhvt-vmpsydvt-bynh-mlkvtyt-yntl-tsg-lmvnyyd-vvyqs-mgzynym.html</guid>
        <pubDate>19 בדצמבר 2024</pubDate>
        <description>Transcript for פרק 39: מנצחות ומפסידות בינה מלאכותית - אינטל, צ׳ג, למונייד, וויקס, מגזינים from אופטיקאסט</description>
        <content:encoded><![CDATA[
            
        ]]></content:encoded>
    </item>
    
</channel>
</rss>