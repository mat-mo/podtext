<?xml version="1.0" encoding="UTF-8" ?>
<rss version="2.0" xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/">
<channel>
    <title>פודטקסט</title>
    <link>https://mat-mo.github.io/podtext</link>
    <description>Transcripts for my favorite podcasts</description>
    <language>en-us</language>
    <atom:link href="https://mat-mo.github.io/podtext/rss.xml" rel="self" type="application/rss+xml" />
    <lastBuildDate>Tue, 27 Jan 2026 16:58:30 -0000</lastBuildDate>
    
    
    <item>
        <title>הקבר עם סימן השאלה [התשובה]</title>
        <link>https://mat-mo.github.io/podtext/episodes/htshvbh/hqbr-m-symn-hshlh-htshvbh.html</link>
        <guid>https://mat-mo.github.io/podtext/episodes/htshvbh/hqbr-m-symn-hshlh-htshvbh.html</guid>
        <pubDate>19 באוגוסט 2025</pubDate>
        <description>Transcript for הקבר עם סימן השאלה [התשובה] from התשובה</description>
        <content:encoded><![CDATA[
            
        ]]></content:encoded>
    </item>
    
    <item>
        <title>מאיפה הגיעה שירלי? [התשובה]</title>
        <link>https://mat-mo.github.io/podtext/episodes/htshvbh/myph-hgy-h-shyrly-htshvbh.html</link>
        <guid>https://mat-mo.github.io/podtext/episodes/htshvbh/myph-hgy-h-shyrly-htshvbh.html</guid>
        <pubDate>15 בספטמבר 2025</pubDate>
        <description>Transcript for מאיפה הגיעה שירלי? [התשובה] from התשובה</description>
        <content:encoded><![CDATA[
            דורון פישלר 00:00 אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל מין רגע, אבל אם הוא עשה ככה, תקשיבו לזה. יש עשרה חדרים, בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן. ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזו דלת כל אחד מהם פירק. השאלה היא, בסוף הלילה הזה, מה המספר המקסימלי של דלתות שיכולות להיות במחסן? אם בשלב הזה אתם עצרתם רגע או עשיתם פאוז או העברתם אחורה כדי לשמוע את זה שוב או התחלתם לספור על האצבעות או לצייר משהו על נייר או לעצום עיניים ולהתרכז ממש, יופי, כי הפרסומת הזאת נועדה לכם. כי חידות כאלה שהן חצי משחק וחצי כאב ראש, זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא. קריינות 01:41 במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתה ט' עד יא'. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים נבחרות ישראל במדעים, בודקים מתי זה קורה ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקי בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידס. קריינות 02:31 רשת עושים היסטוריה. רשת עושים היסטוריה. רשת עושים היסטוריה. דורון פישלר 02:45 היי, אני דורון פישלר, וזאת התשובה. פטל שאלה אותי את השאלה הזאת: איך קורה ששם של בן הופך פתאום לשם של בת? למשל, אריאל היה שם של גבר, אז מי קם והחליט פתאום שמהיום הוא מתאים לבנות? על השאלה הזאת, העניין הוא שאני כבר עניתי עליה בעצם. אם אתם מאזינים לפודקאסט הזה הרבה זמן, בטח אתם זוכרים שהיו שני פרקים: לאן נעלמה מורן ומורן מכה שנית. בשניהם דיברתי על שמות, על שמות פרטיים ומאיפה הם מגיעים ולאן הם הולכים ואיך הם משתנים ואיך הם נהיים יותר פופולריים ופחות פופולריים עם הזמן. היו שם הרבה סיפורים מעניינים ובין היתר אני דיברתי שם גם על השם אריאל, כי מה שקרה לשם אריאל הוא מעניין. אבל אני לא סיפרתי את כל הסיפור של אריאל, כי יש עוד מה לדבר על השם הזה, ובכלל השאלה הזאת של מה הופך שם של בן לשם של בת ולהיפך, יש עוד הרבה דברים לספר עליה. ובאופן כללי שמות זה פשוט נושא מעניין נורא, אז לא אכפת לי לחזור אליו שוב, זה נושא נורא גדול. אז ככה, אני אתחיל בתשובה שכבר נתתי לאריאל, אני אמשיך משם, אבל בעיקר אני רוצה לדבר על אחד השמות העבריים עם ההיסטוריה הכי יוצאת דופן. שירלי. השם הוא שירלי. למה שמות הם מה שהם? זאת השאלה. תכף תבוא התשובה. דורון פישלר 04:30 נתחיל באריאל. אריאל, ירושלים. אריאל הוא שם עברי כשר, ארי-אל, האריה של האל. ובתנ"ך אריאל מוזכר, הוא לא מופיע בתור שם של בן אדם, הוא כן מופיע בתור אחד הכינויים של ירושלים. ובהמשך יש מסורות נוצריות שבהן אריאל מוזכר כשם של מלאך, כמו מיכאל וגבריאל, וכמובן הוא הפך להיות שם גם במציאות, שם של גבר כמובן. ארי-אל, האריה המופסא, זה שם מאוד מאוד גברי. והשם הזה היה קיים גם בארץ מאז ומתמיד או לפחות מאז שקיימים נתונים, אבל הוא היה קיים רק כשם של בנים. ואז פתאום הוא הפך גם לשם של בנות. מה קרה? מה גרם לזה? כדי לראות מה גרם לזה צריך קודם כל לראות מתי זה קרה ומה אולי קרה באותו זמן שהיה יכול לגרום לזה. אז ככה, לפי הטבלה הגדולה של הלשכה המרכזית לסטטיסטיקה על שמות פרטיים בארץ והתפוצה שלהם בכל שנה מאז הקמת המדינה ועד היום, שזה אחד המסמכים החביבים עליי בעולם, באמת, כאילו כל כך הרבה זמן ביליתי במסמך הזה. בכל אופן, לפי זה יש נקודה אחת מסוימת שבה אריאל נהיה שם של בת, וזה שנת 1989. כי עד 1989 אריאל בתור שם של בת לא קיים. כלומר, אוקיי, כן, קיימות כאלה ממש ממש בודדות, וזה לא שב-1989 פתאום יש המון כאלה, לא, יש טפטוף קטן. ב-1989 מתחיל טפטוף של אריאל בנות והוא נמשך גם בשנים הבאות, הוא נהיה טפטוף עקבי ומתגבר ובסוף נהיה שם מקובל ונפוץ. דרך אגב, עד היום יש הרבה יותר אריאל בנים מאריאל בנות, אבל יש כבר יותר מ-9000 אריאל בנות בארץ, זה שם לגמרי מקובל ונורמלי שלא צריך להפתיע אף אחד. אז כל זה התחיל ב-1989. מה קרה ב-1989? התשובה היא קלה מאוד: יצא הסרט בת הים הקטנה של דיסני. ולבת הים הקטנה קוראים אריאל. דורון פישלר 07:08 אני חושב שלאנשים בארץ באותה שנה זה בטח היה קצת מוזר לראות את הסרט שבו לבת הים הקטנה שהיא בהחלט בת קוראים בשם של בן. אבל חוץ מזה היו בטח אנשים שראו את הסרט ויכול להיות שזה נראה להם מוזר ברגע הראשון, אבל אחרי שסרט שלם מדברים על אריאל הבת, מתרגלים לזה. זה פשוט מפסיק להישמע מוזר, זה פשוט נשמע כמו שם יפה. עכשיו, אני מנחש שההורים של כל חמש הילדות בשם אריאל שנולדו בשנת 1989 לא קראו לילדה שלהם במודע על שם בת הים הקטנה. הם פשוט ניסו לחשוב על שם מקורי יחסית ויפה לילדה והשם אריאל היה שם שהם שמעו, הוא היה בסביבה. יכול להיות שהם לא זכרו בדיוק איפה הם שמעו אותו, אבל הם בחרו בו. וככה גם אלה שאחריהם, הם פשוט זה היה שם יפה. אלה שאחר כך, הם כבר פשוט שמעו על ילדה בגן של השכנים בשם אריאל ואמרו 'אה כן זה כמו בת הים בסרט' וככה זה נמשך הלאה והלאה ונהיה נפוץ יותר ויותר. אני לא חושב שיש המון ילדות בארץ שההורים שלהן מצהירים שהן נקראות על שם בת הים הקטנה, אבל הן נקראות על שם בת הים הקטנה גם אם הם לא מודעים לזה. כל בת בארץ שנקראת אריאל, בעצם נקראת על שם אריאל של דיסני. דורון פישלר 08:30 את זה אני סיפרתי כבר פעם, אבל זה לא כל הסיפור. כי גם אם זה נכון שכל האריאליות הישראליות נקראות על שם בת הים הקטנה של דיסני, אז עכשיו זה מוביל לשאלה: על שם מי נקראת בת הים של דיסני? למה דיסני החליטו לקרוא לבת הים שלהם אריאל? בסיפור שהסרט מבוסס עליו, של הנס כריסטיאן אנדרסן, לבת הים הקטנה קוראים 'בת הים הקטנה'. אין לה שם. או אם יש לה שם, הוא לא מוזכר בסיפור. לאורך כל הסיפור פשוט קוראים לה בת הים הקטנה, שזה האמת נשמע לי קצת מוזר, כי היא לא קטנה. כלומר, תקנו אותי אם אני טועה, אבל היא בגודל די נורמלי בשביל בת ים, לא? כלומר, אם הכוונה היא לגיל, אז בסרט היא בת 16, שאוקיי, היא בת הים הקטנה, זה נכון. אבל מן הסתם יש גם בנות ים בנות שנה ים ובנות שנתיים ים. בת 16 היא לא כזאת קטנה. כלומר, שם יותר נכון היה בת הים הממוצעת בגודלה. לא? בכל מקרה, כשדיסני עיבדו את הסיפור הזה לסרט, אז זה היה קצת מוזר לעשות סרט שלם של גיבורה שפשוט אין לה שם, אז הם היו צריכים למצוא לה שם והם בחרו בשם אריאל. שבאנגלית היה כבר אז שם של בת. אוקיי, אז השאלה הבאה: למה זה היה שם של בת באנגלית? כלומר, אריאל הוא שם של בת בעברית בגלל בת הים הקטנה, איך הוא הפך לשם של בת באנגלית קודם? דורון פישלר 10:11 העניין הוא כזה, קודם כל אמרנו, זה שם עברי. והמון מהשמות הכי נפוצים באנגלית וב- הרבה שפות לועזיות אחרות, אני אדבר בעיקר על אנגלית כי אני מכיר בעיקר אנגלית, אבל זה נכון לגבי הרבה מאוד שפות. הרבה מהשמות האלה בעצם מבוססים על שמות בעברית. ג'ון זה קיצור בעצם של יוחנן או יונתן. וג'ייקוב זה קיצור של ג'ייקוב, כלומר יעקב. וג'ואל זה יואל. ורייצ'ל זה בעצם רחל. ואליזבת' זה אלישבע. ושרה זה שרה. זה נכון לגבי המון שמות, וזה פשוט משום שהשמות האלה מגיעים מהתנ"ך ודבר שמשותף גם ליהודים וגם לנוצרים זה שהם מעריצים של התנ"ך. הם מאוד אוהבים את התנ"ך והרבה פעמים קוראים לילדים שלהם על שם דמויות מהתנ"ך. וזה נכון בין השאר לגבי רוב השמות שנגמרים ב-'אל'. למשל השם מייקל. מייקל זה בעצם מיכאל. תחשבו על איך מאייתים את זה, לא כותבים 'מייקל' כותבים 'מי-צ'ה-אל'. מייקל ג'קסון, מייקל ג'ורדן, כל המייקלים האחרים בעצם זה מיכאל. וכמובן מייקל זה שם של בן, אני לא מכיר הרבה בנות שקוראים להן מייקל. וזה נכון גם לגבי רפאל וסמואל וגבריאל ודניאל. אוקיי, דניאל קיים גם בתור שם של בת, אבל מאייתים את זה אחרת כי זה מגיע מדניאלה דרך דניאל באיטלקית, אבל רואים את זה באיות כי דניאל הבן ודניאל הבת באנגלית מאייתים את זה אחרת. זה לא נכון לגבי אריאל. אריאל הוא שם מקובל גם לבנים וגם לבנות אבל מאויית בדיוק אותו דבר. וזה היה נכון הרבה לפני בת הים הקטנה. עכשיו, כמו בארץ גם בארצות הברית בת הים הקטנה גרמה לשם אריאל לבנות להיות נפוץ יותר, אבל היא לא המציאה אותו, הוא היה קיים קודם. אז מאיפה זה בא? זה בא משייקספיר. דורון פישלר 12:11 זה בא מהסערה. הסערה הוא המחזה האחרון ששייקספיר כתב בחייו והוא מספר על אנשים שנתקלים בסערה באמצע הים ונטרפים על אי בודד. באי הזה חי המכשף פרוספרו עם הבת שלו מירנדה וגם עם אריאל, סוג של רוח בשם אריאל. מין יצור קסום מופלא. את אריאל פרוספרו שחרר מעץ, ולאריאל יש כנפיים ולאריאל יש כוחות קסומים כמו להרדים אנשים וליצור סערות בים. עכשיו השאלה: אריאל הוא בן או שהיא בת? כי אצל שייקספיר בדרך כלל לא ממש בעיה לדעת כי הגברים אצלו הם בדרך כלל מלכים והנשים הן ליידי משהו, אבל במקרה של אריאל זה לא לגמרי ברור כי הוא או היא או הם או משהו רוח. מי אמר שיש להם מין או מגדר בכלל? בטקסט של המחזה כמעט שאין שום דבר שמגדיר אותו או אותה בתור בן או בת, פונים אליו בתור 'וואו', זאת אומרת 'You' כללי כזה. עכשיו, דבר אחד שברור זה שבמקור את אריאל גילם גבר. וזה פשוט משום שבתקופתו של שייקספיר כל השחקנים היו גברים. את כל התפקידים גילמו גברים, גם את הנשים גילמו גברים. גם יוליה בגרסה המקורית גילם אותה גבר. ואפשר גם להניח שאריאל אמור להיות גבר פשוט משום שקוראים לו אריאל וזה שם של גבר. וחוץ מזה גם כן יש שתי נקודות בודדות במחזה שבהן יש התייחסות לאריאל בלשון זכר. כתוב בהוראות הבמה שאריאל מכה בכנפיים שלו על השולחן. ובכל זאת, בהפקות יותר מאוחרות של הסערה נהיה מאוד מקובל שאריאל בעצם נראית כמו אישה. כלומר, האופן שבו היא מתנהגת לאורך המחזה, ההתנהגות שלה, היא שרה שירים והכל, זה נראה יותר מתאים לפיה מאשר לשד. אז למרות שזה לא בדיוק מה שכתוב במחזה, במשך מאות שנים היה מקובל שאריאל זאת דמות נשית. גם אם תחפשו ציורים של אריאל מהסערה, בדרך כלל מה שתמצאו זה ציורים של אישה עם כנפיים, פיה. היום בהפקות של המחזה הזה זה לפעמים ככה לפעמים ככה. ובאחד התרגומים לעברית אז בכלל שינו את אריאל לאוויראל כי זאת רוח אוורירית מהאוויר. אבל משום שאריאל הופיע הרבה מאוד פעמים על הבמה בתפקיד אישה, אנשים ראו את המחזה הזה והתרגלו לזה שאריאל יכול להיות שם של בת. ובדיוק כמו שקרה אחר כך לבת הים הקטנה, זה זלג מהמחזה למציאות. אנשים התרגלו לזה אז לקרוא לבנות אריאל נהיה נורמלי. בנוגע למתי וכמה זה קרה, אז המידע הכי מוקדם שמצאתי היה מרישום השמות בארצות הברית משנת 1880. וכבר אז השם אריאל הוא אמנם נדיר לבנות אבל הוא קיים והוא ממשיך להתקיים באופן עקבי שנים אחר כך וצובר פופולריות עם הזמן. מספיק כדי שדיסני יתנו את השם הזה לבת הים שלהם לא בתור שם מוזר או שם מיוחד אלא פשוט בתור שם יפה. כלומר, יצירה בדיונית אחת עם דמות בשם אריאל שלא באמת קיימת, דמות בדיונית, שינתה לגמרי את המשמעות המקובלת של השם הזה במציאות והפכה אותו משם של גבר לשם של גבר או של אישה. וכל זה קרה לאותו שם פעמיים. ואלה דברים שקורים. מה שבאמת מדהים פה זה שלא רק שזו לא הפעם היחידה שבה דבר כזה קרה, זו לא הפעם היחידה שזה קרה לבת ים. דורון פישלר 16:28 חמש שנים לפני בת הים הקטנה של דיסני יצא סרט אחר שמספר סיפור שהוא תכל'ס מאוד דומה. לסרט קוראים 'Splash'. 'Splash' הוא קומדיה רומנטית חמודה בכיכובו של שחקן צעיר שלפני זה הוא עשה אמנם כמה תפקידים בטלוויזיה, אבל זאת הייתה הפעם הראשונה שהוא הופיע בקולנוע בשם טום הנקס שמתאהב בבת ים שאותה מגלמת דריל האנה. בת הים הזאת דרך אגב לא קטנה בכלל, אבל חוץ מזה אפשר להגיד שהסרט הזה הוא סוג של עיבוד לבת הים הקטנה של אנדרסן כי הסיפור הוא די דומה אם מסתכלים על זה מנקודת המבט של הנסיך, ואם הנסיך הוא לא נסיך בכלל אלא סתם בחור מניו יורק. אז כמו בסיפור המקורי גם כאן בת הים הופכת לאנושית, היא מקבלת רגליים, אבל זה לזמן מוגבל רק כדי שהיא תוכל להגיע לבקר את אהובה שעל החוף. וכשהיא מגיעה לבני אדם מכיוון שהיא לא מכירה את המנהגים שלהם היא מתנהגת מוזר, היא בהתחלה לא מבינה את הקטע של בגדים בכלל והיא לא מדברת אנגלית עד שפתאום היא לומדת אנגלית בבת אחת. ואז כשהיא סוף סוף יכולה לדבר והם יכולים לתקשר, אז טום הנקס שואל אותה איך קוראים לה. והיא עונה שהשם שלה הוא 'אה אה אי אי אה'. אבל זה לא שם שקל להגיד, ולכן צריך למצוא לה שם באנגלית. אז יש סצנה ששניהם מסתובבים ברחוב בניו יורק והוא מציע שמות. טום הנקס 18:01 What are English names? Well, English names, well there's millions of them I guess. Jennifer, Jony, Hillary. Be careful, hey, those are hot. See names, names. Linda, Kim, where are we? Madison. Elizabeth, Samantha. Madison! I like Madison. Well, Madison's not a name. Well alright, okay, fine. Madison it is. Good thing we weren't at 149th street. דורון פישלר 18:26 הוא אומר ג'ניפר, ג'וני, הילרי, לינדה, אליזבת', ואז הוא אומר 'רגע איפה אנחנו? מדיסון'. ואז הוא ממשיך להציע שמות. הם פשוט עברו בדיוק מתחת לשלט של רחוב מדיסון במנהטן. אז היא אומרת 'זהו, מדיסון'. והוא אומר 'אבל מדיסון זה לא שם'. אבל היא אוהבת את מדיסון, אז הוא אומר 'אוקיי שיהיה מדיסון, מזל שלא היינו ברחוב 149'. וזהו, לאורך כל שאר הסרט השם של בת הים הוא מדיסון. עכשיו הדבר היחיד שמוזר בקטע הזה זה מה יש לטום הנקס נגד מדיסון? למה הוא אומר שזה לא שם? בטח שזה שם, זה שם נפוץ לנשים בארצות הברית. לא סתם שם שקיים, זה שם מאוד נפוץ. היו שנתיים 2001 ו-2002 שבהן זה היה השם השני הכי נפוץ לנשים באמריקה. הסיבה שהוא מתפלא היא ש- כשהוא אמר את זה, כלומר כשהסרט יצא ב-1984, מה שהוא אמר היה נכון. רחוב מדיסון נקרא על שם הנשיא ג'יימס מדיסון, כלומר מדיסון זה שם משפחה. בתור שם פרטי ובטח שבתור שם פרטי לנשים, הוא לא היה קיים. לא היה דבר כזה. כלומר כשהיא רואה שלט רחוב עם השם מדיסון וקוראת לעצמה בשם הזה, זה מופרך לגמרי כי זה לא שם, זה כאילו שהייתה קוראת לעצמה צ'רניחובסקי. זאת בדיחה. אבל מאז שהסרט הזה יצא, השם הזה הפך להיות שם אמיתי ושם מקובל. והסיבה שזה קרה היא הסרט הזה. כלומר, נכון שקשה להוכיח שזאת הסיבה, אבל כשמסתכלים על הנתונים היבשים, כן, מספר הנשים בשם מדיסון שנולדו בארצות הברית ב-1983 וב-1982 וב-1981 ובכל שנה אחרת קודם, הוא אפס או מאוד קרוב לאפס. ב-1984 נולדו 42 נשים בשם מדיסון, שנה אחר כך 300, שנה אחר כך 649, חמש שנים אחר כך 1400 ועוד 10 שנים אחר כך היו 20,000 כאלה וזה הפך להיות אחד השמות הכי נפוצים לבנות בארצות הברית בכלל. כלומר היה גל של מדיסוניות שהתחיל בדיוק בשנה שבה הסרט הזה יצא. ושוב בדיוק כמו בבת הים הקטנה, אני לא יודע כמה אנשים יש שיודו בזה שהם קראו לבת שלהם על שם בת הים מהסרט הזה, אבל הם פשוט ראו במשך שעה וחצי אישה שקוראים לה מדיסון והם פשוט התרגלו, זה פשוט נשמע טבעי. וזה מעניין מכמה סיבות. קודם כל בגלל הסיפור הזה, מדיסון היום הוא כמעט חד משמעית שם של אישה בלבד. כלומר זה נכון שיש גברים עם השם הזה אבל הם מיעוט מאוד קטן, זה מאוד לא שגרתי. וזה למרות שמה נשי בשם מדיסון? כלומר אין לזה מבנה של שם של אישה, זה לא נגמר בתנועה כמו הרבה שמות של נשים, זה פשוט מקובל. וזה מעניין גם משום ש-Splash הוא לא סרט עד כדי כך ידוע. בת הים הקטנה הוא קלאסיקה של דיסני ורואים אותו עד היום ועושים לו רימייקים וכאלה דברים. 'Splash' הוא היה סרט מצליח אבל הוא לא היה הלהיט הגדול והעצום שכל העולם ראה. סביר להניח שרוב האנשים היום לא זוכרים שהסרט הזה קיים ולא שמעו אף פעם על בת הים מדיסון, ועדיין הסרט הזה גרם לכך שהשם הזה הפך לשם. וחוץ מזה מה שזה עוד גרם לו זה שהסרט הרס את הבדיחה של עצמו. כי שוב זאת הייתה בדיחה, ב-1984 כשאשה מחליטה לקרוא לעצמה מדיסון זה מצחיק. היום כשרואים את הסצנה הזאת אין שם שום דבר קומי, כלומר אנשים לא קולטים שיש פה בדיחה בכלל, כי אישה שקוראים לה מדיסון זה לא בדיחה, זה פשוט דבר נפוץ. אני הייתי חושב שרק בגלל שמישהו המציא שם ושם אותו באיזה ספר או הצגה או סרט זה לא מספיק בשביל להפוך אותו לשם אמיתי בעולם, נכון? אז כן זה כן מספיק. וזה דבר שקרה הרבה פעמים. העסק הזה לא קורה רק לבנות ים. למשל אתם זוכרים לפני כמה דקות שאני דיברתי על המחזה 'הסערה' של שייקספיר? ואתם זוכרים שאמרתי שעל האי חיים המכשף פרוספרו והבת שלו מירנדה? אז המירנדה הזאת שמופיעה במחזה זאת הפעם הראשונה אי פעם בעולם שבה מוזכר באיזשהו מקום השם מירנדה. שייקספיר המציא את השם הזה, ובגלל המחזה הזה מירנדה הפך להיות שם לגיטימי. אבל הוא לא כזה נפוץ, אז אולי אתם יכולים להגיד 'כן בסדר אבל כמה אנשים כבר יש שקוראים להם מירנדה?' בסדר, מה דעתכם על ג'סיקה? כי גם את השם הזה שייקספיר המציא. במחזה אחר, ב-'סוחר מוונציה' יש דמות בשם ג'סיקה. עכשיו היו כבר שמות דומים אבל ג'סיקה באיות המקובל היום זה הופיע פעם ראשונה אצלו. הבן אדם פשוט המציא שמות על ימין ועל שמאל. והוא לא היחיד. אמרתי, יש הרבה כאלה. למשל מקרה מפורסם אחר הוא השם וונדי. אתם יודעים כמו וונדי מפיטר פן? אז זהו שזה שם שג'יימס ברי שכתב את פיטר פן הוא המציא. הוא המציא את השם הזה, השם הזה לא היה קיים לפני פיטר פן והפך להיות שם מקובל ונפוץ. יש המון סיפורים כאלה על המון שמות, שמות זה נושא מרתק, אני יכול למלא הרבה פרקים בזה. אני לא הולך לעשות את זה, אבל יש שם אחד מיוחד ומוזר שעליו אני רציתי לדבר במיוחד. דורון פישלר 24:30 השם הזה הוא שירלי. וכמובן מכיוון שזה שם כל כך יוצא דופן אז קיבלתי שאלות מהרבה אנשים בנוגע לשם הזה, למשל- שנייה אני מסתכל פה פשוט בטופס של השאלות למצוא את כל השאלות ששלחו לי על שירלי. אההה אולי... אין? אין שאלות של שירלי? יכול להיות שאף אחד לא שאל על שירלי? יש לי 66,000 שאלות, יכול להיות שאף אחד אף פעם לא שאל מה הקטע עם השם שירלי? איך זה יכול להיות? טוב אני צריך שאלה כדי לענות עליה. שלי, את יכולה בבקשה לשאול מה הקטע עם השם שירלי? שני 25:21 היי דורון, יש לי שאלה: מה הקטע עם השם שירלי? דורון פישלר 25:24 הו! ובכן, המאזינה שלי נוי שאלה: מה הקטע עם השם שירלי? תודה על השאלה, עכשיו אני יכול לענות עליה. דורון פישלר 25:32 אני חושב שהסיבה שאף אחד לא באמת שאל על שירלי זה שזה נראה כמו שם שאין מה לשאול עליו, זה השם הכי רגיל וברור בעולם. שיר-לי. מה יש לדבר על זה? אבל אני אברר בכל זאת. לפי מדריך השמות לתינוקות מטעם 'מטרנה' כתוב שם ככה: 'שירלי. מין התינוק או התינוקת: בנות. מקור השם: עברית. לפי הקבלה, השם שירלי הוא שם מיוחד במינו הלקוח מן השפה העברית והתנ"ך ומכיל את המילה שיר והמילה לי. המילה שיר לקוחה מן התנ"ך, משמשת לתיאור זמר או מזמור או פיוט, כמו שיר למעלות. המילה לי מייצגת שייכות, חיבור אינטימי, יחסים קרובים ואהבה משפחתית חזקה. על כן החיבור בין השניים יוצר את המשמעות של השיר שלי, השמחה שלי והאור שלי, המעיד על המשמעות החזקה של הילדה עבור הוריה'. טוב שיש מי שמסביר, אחרת איך הייתם יודעים מה המשמעות של המילה לי? עכשיו שירלי זה גם שם לעז נפוץ, יש הרבה נשים מפורסמות אמריקאיות ובריטיות שנקראות שירלי כמו השחקנית שירלי טמפל והזמרת שירלי בייסי והסופרת שירלי ג'קסון ושירלי בנט מ-'קומיוניטי'. אוקיי אמרנו, זה דברים שקורים, מה מעניין פה? ככה, אני אגיד לכם מה לא מסתדר לי. כל השמות העבריים שהפכו לשמות לעז, הסיבה שהם הפכו לכאלה היא כי הם בתנ"ך. ואמרנו, נוצרים ויהודים קוראים את התנ"ך. אז ג'וזף ודייוויד ואהרון ונואה הם כולם דמויות מהתנ"ך. אבל אין בתנ"ך דמות בשם שירלי. זה לא באמת שם מהתנ"ך. סורי, אני יודע שבמדריך 'מטרנה' לשמות תינוקות כתבו שזה מהתנ"ך משום שהמילים שיר ולי מופיעות בתנ"ך, אבל זה כמו לטעון שהשם 'נארוטו' הוא שם תנ"כי משום שהאותיות א', נ', ר', ו' ו-ט' מופיעות בתנ"ך. אין שירלי בתנ"ך מה לעשות. זה שם הרבה יותר מודרני מזה. אז איך הוא הספיק להיות גם פופולרי בעברית וגם משם להגיע כדי להיות פופולרי מאוד באנגלית? דורון פישלר 27:55 טוב, קודם כל נבדוק את שירלי בארץ. אני אפתח שוב את הקובץ האהוב עליי, אז ככה: שירלי מתברר הייתה בארץ מההתחלה, עוד מקום המדינה, אבל בהתחלה זה היה שם נדיר. בשנת 1948 נולדו בארץ 14 נשים בשם שירלי. הפופולריות של השם הזה עלתה בשנות השישים והגיעה לשיא ב-1979 ואז התחילה לדעוך, כמו שקורה לשמות בדרך כלל. הנקודה היא שזה לא איזשהו שם כמו שרה או רחל שתמיד נפוצים, זאת אומרת זה שם אופנתי, זה שם שהתחיל להיות שם נפוץ רק עמוק בתוך המאה העשרים. אז כדי לראות מתי הוא התחיל צריך ללכת אחורה יותר. אז חיפשתי בארכיון העיתונות היהודית והפעם הראשונה שבה מוזכר השם שירלי בעיתונות בארץ זה בשנת 1923 וזה מדבר על פוליטיקאי בריטי בשם ארתור שירלי בן. זה השם שלו, כן, זאת אומרת הוא בן, אבל לא אמרתי 'ארתור שירלי בן' אלא 'ארתור שירלי'... אוקיי. 1925 הודיעו על מותו של הסופר ארתור שירלי, זה לא אותו אחד אבל גם הוא בן, אז לא קוראים לו ככה. בכל מקרה הפעם הראשונה שבה מוזכר השם שירלי בתור שם של אישה זה כתבה ב-1934 על שירלי טמפל. וההתייחסות הבאה לשירלי בעיתונות זה גם על שירלי טמפל, ולאורך כל השנים הבאות פחות או יותר כל ההתייחסויות לשירלי בעיתונות העברית מדברות רק על שירלי טמפל. למרות שהם מאייתים את זה משום מה שיר-לי טימפלי. שירלי טמפל הייתה אחד מבני האדם הכי מפורסמים בעולם נקודה בזמנו, והיא הגיעה לזה לפני גיל שמונה. היא הייתה כוכבת ילדה הוליוודית ענקית בשנות השלושים של המאה העשרים. מגיל ארבע היא הופיעה בסרטים והשתתפה במספר מטורף של סרטי קולנוע שהיו ללהיטי ענק והיא הייתה אייקונית במובן המקורי של אייקוני. זאת אומרת הילדה הקטנה והחמודה עם פנים של בובת חרסינה ושיער של בקבוקים שידעה לרקוד סטפס ולעשות פרצוף חמוד זה כאילו הסמל של ילדה חמודה במשך המון זמן הייתה שירלי טמפל. ומכיוון שככה הדברים האלה עובדים, אז בין השאר היא הגדילה מאוד את הפופולריות של השם שירלי בארצות הברית. שיא הפופולריות של השם הזה הוא ב-1936 שזה גם שיא הפופולריות של שירלי טמפל. וכמו שזה היה נכון בארצות הברית זה כנראה היה נכון גם בארץ. כי גם לפני שהייתה מדינה היו בתי קולנוע וכמו שאמרתי לאורך המון זמן אם מישהו הזכיר שירלי בעיתונות זאת הייתה שירלי טמפל ומכיוון שלא מצאתי שום אזכור בשום מקום ובשום הקשר של אישה עבריה בשם שירלי לפני שנות הארבעים, המסקנה היא שהשם שירלי לא קיבל את הפופולריות שלו בארץ מהתנ"ך. הוא קיבל אותה משירלי טמפל. אפשר להניח שכל מי שקראו לילדות שלהן שירלי בתחילת ימי המדינה, הסיבה שהם הכירו את השם הזה בכלל זה שירלי טמפל. דורון פישלר 31:48 אבל רגע, עדיין לא סיימתי. בואו נעבור רגע למישהו שהוא פחות או יותר הבן אדם הכי פחות דומה לשירלי טמפל בעולם. Big Daddy. ביג דאדי היה מתאבק בריטי. מתאבק כלומר סטייל WWE והוא נראה כמו שאתם חושבים שמתאבק נראה. כלומר הוא בן אדם גדול מאוד לכל הכיוונים בכל הממדים, שני מטר, 170 קילו, לבוש בגופייה קטנה מדי, הוא נראה קצת כמו הבלונים האלה עם הרשת שלוחצים עליהם ואז מתנפח כמו... לא משנה. לביג דאדי הייתה קריירה מאוד ארוכה ומאוד מצליחה בתור מתאבק. אבל אני רוצה להתמקד רק בפרט קטן אחד בקשר אליו שזה השם שלו. כמו ברוב מקרים אצל מתאבקים, שם הבמה שלו הוא לא השם האמיתי שלו, כמו שאתם יכולים לתאר לעצמכם הוא לא נולד עם השם הפרטי 'ביג' ושם המשפחה 'דאדי'. השם האמיתי שלו הוא שירלי קראבטרי. ואני לא מספר לכם עליו בתור סיפור על גבר טרנס שפרץ לתחום הגברי הזה של האבקות, לא, הוא סיס-גבר, הוא נולד זכר והוא תמיד היה כזה, הוא פשוט היה גבר שקוראים לו שירלי. והוא לא קיבל את השם הזה בגלל הורים מתעללים אכזריים במיוחד. כלומר אתם חושבים שקשה לחיות בתור בן עם השם נטע? תנסו לחיות בתור בן עם השם שירלי. זה פשוט משום ששירלי הוא לא שם של בנות. זה שם שהתאים גם לבנים וגם לבנות. עכשיו, שירלי טמפל מאוד מאוד העלתה את הפופולריות של השם הזה בקרב בנות, אבל אפילו אחרי שהיא נהייתה מפורסמת עדיין היו גברים, פחות אבל היו, בשם שירלי. אז אוקיי מאיפה זה התחיל? איך זה נהיה שם שמתאים גם לבנים וגם לבנות? בואו נלך עוד יותר אחורה. כמעט 100 שנה לפני כן, שרלוט ברונטה. היא סופרת שמוכרת בעיקר בזכות ספר אחד שהיא כתבה, 'ג'יין אייר', אבל זה לא הספר היחיד שהיא כתבה, היא פרסמה עוד ספר שלא תורגם לעברית אף פעם, הוא יצא ב-1849 והשם של הספר הוא 'שירלי'. אחת הדמויות הראשיות בספר 'שירלי' היא כמובן אישה בשם שירלי והסופרת גם מסבירה לנו למה יש לה את השם הזה. באחת הפעמים הראשונות ששירלי מוזכרת יש סוגריים שבהם כתוב: 'ההורים שלה רצו בן, אבל אחרי שמונה שנים של ניסיונות נולדה להם רק בת ולכן הם נתנו לה את השם המסורתי שבמשפחה שלהם תמיד ניתן לבן הבכור'. כלומר הסופרת מרגישה צורך להסביר לנו איך יכול להיות שיש אישה בשם שירלי, כי זה שם של בן. זה היה רק שם של בנים. אבל הספר 'שירלי' היה פופולרי ומכיוון שכך אנשים התרגלו לרעיון של שירלי בתור שם של אישה והספר הוא מה שגרם לשם שירלי להפוך משם של גברים לשם שיכול להיות גם של אישה, כמו שקרה עם מדיסון, כמו שקרה עם אריאל. אבל רגע, איך מתי הוא הגיע מעברית אבל העסק הזה? אז רגע, עוד עוד יותר אחורה, עוד יותר אחורה כן. זה היה שם של גבר עוד לפני זה. זה היה שם משפחה. כמו מדיסון זה שם שעוד לפני שהוא היה שם פרטי של מישהו הוא היה שם משפחה. יש אנשים מאז ועד היום ששם המשפחה שלהם הוא שירלי. והמקור של השם שירלי בתור שם משפחה הוא שם של מקום, זאת אומרת המשפחה זה אנשים שמגיעים מהמקום שנקרא שירלי. איפה זה שירלי? זה באנגליה, אבל זה בכמה מקומות באנגליה. כי המשמעות של השם הזה היא פשוט קצת כללית. המשמעות של השם הזה באנגלית עתיקה היא כזאת ואני לא אבטא את זה נכון כי אין שום סיכוי שאני אבטא את זה נכון משום שאני לא מבין באנגלית עתיקה אבל זה בערך ככה: שיר זה 'בהיר'. ולי או יותר נכון 'לֵיה' זה 'שדה' או 'אחו' או משהו כזה. 'שירלי' זה 'שדה בהיר'. שדה שטוף שמש. אז לסיכום: שירלי זה שדה בהיר שהפך לכמה מקומות שבהם כנראה היו שדות בהירים שנקראים שירלי, שהפך לשם משפחה, שהפך לשם פרטי לגברים, ובגלל הספר של שרלוט ברונטה הפך גם לשם שמתאים לנשים, שבזכות שירלי טמפל הפך לשם יותר פופולרי לנשים וככה הוא הגיע לארץ ונהיה אופנתי. ומה הקשר לעברית? זהו שאין. אין. בשום נקודה העברית לא השפיעה על השם הזה. העובדה שזה מסתדר בעברית, שזה נשמע כמו המילים שיר ולי בעברית, זה בטח עזר לפופולריות של השם הזה בארץ אבל זה מקרי, זאת לא המשמעות המקורית של השם. שירלי הוא פשוט לא שם עברי. שלא כמו דוד ומייקל ואריאל וכל אלה, זה לא שם שהיה בעברית ועבר לאנגלית אלא להפך ולא משנה מה מדריכי שמות של תינוקות אומרים לכם, זאת פשוט לא המשמעות המקורית של השם הזה. עכשיו זה לא צריך להפריע לכם להשתמש בשם שירלי או לתת אותו לתינוקות אם אתם אוהבים אותו, כי המשמעות של שם היא המשמעות שאתם נותנים לו. זה לא מה שדוברי אנגלית עתיקה או מה ששייקספיר החליט בשבילכם. אבל אם אתם נותנים את זה בתור משהו מהקבלה בגלל שזה מעיד בתנ"ך על הקשר בין... לא. זה לא מגיע משם. דורון פישלר 38:13 אז מה הייתה השאלה? איך שם גברי הופך פתאום לשם נשי? איך אריאל הפכה משם של בנים לשם של בנות ואיך מדיסון הפך משם גברי לנשי ואיך שירלי הפכה לשם מקובל בעברית למרות שזה לא באמת בעברית? התשובה לכולם היא אותה תשובה בדיוק: שם, כל שם הוא צירוף של אותיות. מה שגורם לו להישמע כמו שם, מה שגורם לו להישמע נורמלי בתור שם של בן או בתור שם של בת או בתור שם של אוגר, זה רק זה שאנשים רגילים לשמוע אותו בהקשר הזה. מספיק שאנשים ישמעו צירוף אותיות כלשהו מספיק פעמים בתור שם של בן או בת כדי להפוך אותו לשם נורמלי והגיוני של בן או בת. זה הכל. כל מה שצריך זה בן אדם אחד או אחת והם אפילו לא חייבים להיות אמיתיים, הם יכולים להיות אנשים בדיוניים שהם פשוט ידועים מספיק בשם הזה. וזהו והשם הופך לאמיתי, ויצירה אחת ספר או סרט או הצגה יכולה וזה קרה לעיתים קרובות לשנות את ההקשר של שם מבנים לבנות או אפילו להמציא שם שיהפוך לנורמלי ומקובל לגמרי שלא היה קיים קודם. כמובן זה לא שעושים את זה בכוונה כן, זה לא שיושב סופר ואומר בואו נמציא שם שיהפוך ל- אבל אתם יודעים מה? בואו נעשה את זה בכוונה. בואו נמציא שם וננרמל אותו. כך שהוא יישמע נורמלי רק צריך להגיד אותו מספיק פעמים. עכשיו זה צריך להיות שם שקל להגיד, כלומר השם 'קזדגגק' לא יעבוד פשוט כי קשה להגיד את זה. אבל אם אנחנו ניקח משהו שכרגע הוא לא שם אבל נשמע כאילו יכול להיות. ואז פשוט נגיד אותו מספיק פעמים. שם שלא קיים כמו 'דֶּפי'. דפי זה שם של בת, נכון? אז זהו, בואו ננרמל את השם דפי. עכשיו אני לא אומר תקראו לבנות שלכם דפי, עכשיו מה שאני אומר זה עכשיו אם אתם מספרים סיפור על אדם פיקטיבי תקראו לה דפי. למה לא? או אם אתם עכשיו כותבים ספר ואתם צריכים שם לדמות הראשית קחו את דפי. אם אתם מספרים סיפור על בן אדם שהשם שלה לא כזה חשוב תגידו דפי, זה הכל. ואם ישאלו אתכם מה זה השם הזה דפי, אז תגידו 'מה זאת אומרת? דפי זה קיצור של דפיאלה'. אל תספרו להם שדפיאלה זה ראשי תיבות של דורון פישלר יצר אותנטיות לשם הזה. אם זה יצליח, אז תוך חמש, עשר שנים גג יהיה פה דור חדש של ילדות בארץ בשם דפי. ואז תשמיעו להם את הפודקאסט הזה. הם יהיו בשוק בעיקר אם לאימא שלהם קוראים שירלי. זאת התשובה. תכף עוד משהו קטן בעניין תפוצה של שמות. דורון פישלר 41:22 תראו, על עיתונות אני לא מדבר אף פעם, כלומר אני לא מתייחס לכתבה שפורסמה היום באיזה עניין, בין השאר משום שבדרך כלל הרמה של כתבה שמתפרסמת בעיתונות היא מאוד נמוכה. ואני אם הייתי רוצה לצחוק על כתבות דביליות שמתפרסמות בעיתונות בארץ היה לי הרבה מאוד חומר והייתי מאוד בדיכאון. אבל זה פשוט דבר אחד ספציפי שסיפרו לי עליו שהוא פשוט זאת כתבה שפורסמה במאקו בשני בספטמבר 2025 היא מדהימה ברמת הטמטום שלה. כלומר גם בסטנדרטים של כתבות צבע לאתרים זה דבר מדהים. הכותרת היא זאת: רוצים ילדים מחוננים? אלה השמות שכדאי לכם לבחור להם. מסתבר שלא רק המבחנים קובעים מי ייכנס לכיתת המחוננים, גם השמות משחקים תפקיד קטן בסטטיסטיקה. לפי נתוני משרד החינוך יש שמות שפשוט חוזרים שוב ושוב אצל ילדים מחוננים. אורי, איתן ואיתי אצל הבנים ותמר, רוני ונועה אצל הבנות. אז אם אתם הורים לילד או ילדה עם אחד מהשמות האלה יש סיכוי לא רע שהם ירגישו בבית גם במבחן למחוננים. אוקיי אני לא צריך להסביר לכם למה זה מטומטם, נכון? אלו בואו נראה הכתבה הזאת פורסמה ב-2025. מבחנים למחוננים עושים בדרך כלל בגיל שבע. אז אם אני הולך אחורה, אז בואו נראה הילדים האלה נולדו בסביבות שנת 2017. אז השמות שמופיעים הכי הרבה אצל ילדות מחוננות במגזר היהודי הם אמרו בואו נראה: תמר ונועה. השם הנפוץ ביותר לבנות, לא בנות מחוננות, אלא בנות באופן כללי בשנת 2017 בארץ היה נועה ובמקום השני תמר. וכן השמות הנפוצים אצל ילדים מחוננים זה אורי, איתן ואיתי, אז בואו נראה בין השמות הנפוצים ביותר אצל בנים זה אורי ואיתן ואיתי. אלה לא השמות הכי נפוצים אצל מחוננים אלה שמות הכי נפוצים באופן כללי. סביר להניח שיש גם הכי הרבה בנות שמאליות שקוראים להן נועה ויש הכי הרבה בנים שאוהבים כדורגל שקוראים להם אורי. זה נכון לגבי כל דבר. יש פה גם במגזר הערבי, מתברר שהבנים שמאובחנים הכי הרבה בתור מחוננים במגזר הערבי קוראים להם מוחמד. מי היה מאמין. זה לא כאילו זה השם הכי נפוץ במגזר הערבי בהפרש ענק וכל נתון שאתם תחפשו יהיו הכי הרבה אנשים שקוראים להם מוחמד. העובדה שהדבר הזה פורסם זה באמת מאוד מאוד מרשים. אבל זה לא נכון שאי אפשר ללמוד מהנתונים האלה שום דבר, כן? זאת אומרת אם יש משהו ללמוד מזה זה אולי מהשמות שלא מופיעים ברשימת התלמידים המחוננים שזה: לא מופיעים ברשימה הזאת דוד, יוסף ומשה. הם לא נמצאים ברשימת הילדים הכי מחוננים למרות שהם שמות מאוד מאוד נפוצים בעברית, הם בין השמות הכי נפוצים בעברית. למה זה? אם אני צריך למצוא סיבה לזה, אני מנחש שהסיבה היא שהשמות האלה נפוצים מאוד לא בקרב כל הציבור בכלל אלא ספציפית במגזר החרדי. וזה אומר שילדים חרדים זה לא שהם לא חכמים באותה מידה, זה פשוט לא מאבחנים אותם. ההורים שלהם הורים חרדים לא שולחים ילדים למבחני אבחון למחוננות. זאת תיאוריה אולי נכונה אולי לא של משהו שאפשר להסיק מהנתונים האלה. לעומת זאת אם תקראו לילד שלכם נועם הוא יהיה מחונן, זה דבר אידיוטי לחלוטין להסיק מהנתונים האלה ומי שכתב את זה אני מניח לא היה עובר את המבחן הזה. דורון פישלר 45:31 זו הייתה התשובה. הרבה מאוד סיפורים אחרים על שמות והעליות והירידות שלהם אתם יכולים למצוא בפרקים 'לאן נעלמה מורן' ופרק ההמשך 'מורן מכה שנית'. בדורון פישלר דוט קום תמצאו רשימה של ההרצאות הבאות שלי שאני עושה בכל מיני נושאים ובכל מיני מקומות ושם אפשר גם לשלוח לי שאלות לתשובה אם רוצים. תודה לאורי בחולם ובמלעיל שסיפר לי על מדיסון, לעינת שסיפרה לי על הדבר הזה עם המחוננים. עריכת סאונד: שלי נוי. ייעוץ ותמיכה מוראלית: מוץ, שזה דרך אגב אין עוד שם כזה, אני לא חושב שיש עוד אנשים עם השם מוץ. תודה לכל צוות רשת עושים היסטוריה. אני דורון פישלר. יאללה ביי. דורון פישלר 46:15 היי שלי. טוב, אני מקווה שאני לא מפריע פה לאף אחד. אני נמצא פה באולפן ההקלטות החדש שלי שהוא במזווה. זה לא בארון, זה הארון שמתחת למדרגות, זאת אומרת איפה שהארי פוטר ישן, זה זה. יש לי פה מדרגות מעליי מאוד צפוף פה אבל יש מדפים וכאלה דברים ויש אנשים שהלכו לישון למעלה אני מקווה שאני לא אפריע להם. אז בואו ננסה את זה. שומעים אותי טוב בכלל? רגע.
        ]]></content:encoded>
    </item>
    
    <item>
        <title>איך לייבש את הים התיכון? [התשובה]</title>
        <link>https://mat-mo.github.io/podtext/episodes/htshvbh/yk-lyybsh-t-hym-htykvn-htshvbh.html</link>
        <guid>https://mat-mo.github.io/podtext/episodes/htshvbh/yk-lyybsh-t-hym-htykvn-htshvbh.html</guid>
        <pubDate>29 בספטמבר 2025</pubDate>
        <description>Transcript for איך לייבש את הים התיכון? [התשובה] from התשובה</description>
        <content:encoded><![CDATA[
            דורון פישלר 00:00 אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל "רגע, אבל אם הוא עשה ככה..." תקשיבו לזה. יש עשרה חדרים. בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים - לא החדר שלו - מפרק אותה וסוחב אותה למחסן. ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מהשובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזו דלת כל אחד מהם פירק. השאלה היא: בסוף הלילה הזה, מה המספר המקסימלי של דלתות שיכולות להיות במחסן? אם בשלב הזה אתם עצרתם רגע, או עשיתם פוז, או העברתם אחורה כדי לשמוע את זה שוב, או התחלתם לספור על האצבעות או לצייר משהו על נייר או לעצום עיניים ולהתרכז ממש, יופי, כי הפרסומת הזאת נועדה לכם, כי חידות כאלה, שהן חצי משחק וחצי כאב ראש, זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא. דורון פישלר 01:42 במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שמתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתות ט' עד י"א. וישנה גם הנבחרת הצעירה, שהיא העתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים "נבחרות ישראל במדעים", בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקי בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס. רשת עושים היסטוריה 02:32 רשת עושים היסטוריה. רשת עושים היסטוריה. רשת עושים היסטוריה. דורון פישלר 02:49 אהלן, אני דורון, סליחה על הבלגן, אני פשוט מנסה לעשות פה קצת סדר בשאלות ישנות שקיבלתי. ד"ר תשובה, אגב. נאוה שאלה "מה מייבש את ים המלח?". השמש. מור כתבה "אם ים המלח כל הזמן מתייבש, זה אומר שהמקום היבשתי הנמוך ביותר בעולם כל הזמן מתנמך". זאת לא שאלה. זה הכל שאלות על ים, פשוט ככה יצא. אוהד שאל "כמה טלק צריך בשביל לייבש את כל המים בעולם?". אוהד, אתה לא יכול לייבש את כל המים בעולם עם טלק. אתה צריך נייר מגבת. בועז שאל "למה האוקיינוס לא מתייבש?". האוקיינוס כן מתייבש. השמש מאדה מים כל הזמן, המון מים, אבל אז הם הופכים לעננים, ועננים מורידים גשם, והמים זורמים ומגיעים לים. זה מחזור המים בטבע. למדת את זה, לא? נועם ורענן שאלו "כמה זמן ייקח לי לשתות את כל הים התיכון?". נועם, אל תשתה את כל הים התיכון. זה מי ים, זה לא טעים. אבל צריכת השתייה היומית המומלצת היא באזור של שלושה ליטרים מים ביום, ובים התיכון יש בערך שלושה קווינטיליון ליטרים. אז התשובה היא שלשתות את הים התיכון ייקח לך באזור של חמישים קוואדריליון שנה, שזה 5, 0, 0, 0, 0, 0, 0. סתם שאל "כמה זמן ייקח לרוקן את הים התיכון באמצעות תמי 4?". מה יש לכם מלרוקן את הים התיכון? הוא עשה לכם משהו? מה רע בים התיכון? שיש שם? שלמה הנהדר והנפלא, זה השם שהוא כתב אז אני הולך להניח שזה פשוט השם הרשמי והמדויק שלו, הוא שאל "אם נחסום את החיבור של הים התיכון לאוקיינוסים, האם הוא יתייבש?". אוקיי, זה מעניין. זה מעניין ועל זה אני רוצה לדבר. אבל עוד שנייה אחת. לנועם, לא אותו נועם מקודם אני מניח, יש שאלה אחרת. נועם שאל "מה יקרה אם לאגן מים גדול כמו הכנרת או הים התיכון היה פקק, והיינו פותחים את הפקק הזה?". אוקיי, זה פשוט יותר יעיל. לא צריך תמי 4, לא צריך לשתות את הכל. איך מרוקנים מים מאיזשהו מקום? מוציאים את הפקק. זה הכל. אבל ברור שזאת פנטזיה, כן? זאת אומרת זה מצב היפותטי מופרך. זה כמו ששואלים אותי מה יקרה אם כדור הארץ יעצור. זה מעניין לדבר על זה, אבל זה לא דבר שבאמת יכול לקרות במציאות, נכון? נכון? אז יש סיפור שאני רוצה לספר לכם: איך לייבש את הים התיכון, והאם אפשר פשוט להוציא לו את הפקק. אלה השאלות, תכף תבוא התשובה. משהו מאוד מוזר קרה לאגם פינייר בלואיזיאנה שבארצות הברית ב-20 בנובמבר 1980. זה היה אגם קטן, שניים וחצי קילומטרים מצד לצד, וגם לא מאוד עמוק. היה שם פארק קטן, היו שם כמה דייגים, והייתה שם אסדת קידוח. אסדת קידוח זה בגדול מערכת תמיכה במקדחה, מקדחה מאוד מאוד ארוכה שמגיעה עד לקרקעית הים וממשיכה הרבה מעבר לקרקעית הים, לתוך הקרקע, כדי לחפש דברים מעניינים, כמו נפט. כי נפט זה מעניין כי מוכרים את זה בהרבה כסף. עכשיו במקרה המסוים הזה האגם הזה היה מעל מבנה גאולוגי שנקרא כיפת מלח. זאת תופעה גאולוגית שבה גוש של סלע מלח נדחף אל פני השטח בצורה של מין פטרייה, כשחלק מתופעות הלוואי של זה זה שהרבה פעמים מתחת לכיפה הזאת, לפטרייה הזאת, יש מאגר של נפט או גז. האם באמת יש שם נפט והאם זה בכמות ששווה להתאמץ בשבילה? את זה לא נדע עד שלא נבדוק. אז זה מה שהם עשו שם: זה היה קידוח ניסיוני כדי לנסות לאתר נפט. במקרה המסוים הזה להגיע לקרקעית הים לא היה אתגר כזה גדול כי אגם פינייר הוא לא עמוק, הוא בעומק של ארבעה מטרים בממוצע. הקידוח אבל היה הרבה יותר עמוק מזה. הם קדחו כבר לעומק של 375 מטר והתכוונו לקדוח עמוק יותר, רק שהמקדחה נתקעה. שזה דבר שקורה כשקדוחים כל כך עמוק. אז הם ניסו לעשות את מה שעושים במקרה כזה: לסובב בכיוון ההפוך, לכבות ולהדליק מחדש, אבל משהו היה לא בסדר. המקדחה לא השתחררה, היא התעקמה. ויותר מזה, כל האסדה התעקמה מסביבה. עכשיו היה מאוד לא ברור מה בדיוק קרה שם אבל אסדות קידוח זה דבר מסוכן ויש בהן הוראות בטיחות, ואנשים יודעים שאם קורה דבר מסוכן, אם יש חשש למבנה של האסדה, קודם כל מתפנים ואז שואלים שאלות. אז קודם כל 12 אנשי הצוות של האסדה ירדו לסירה ושטו לכיוון החוף. ושמו לב שזה היה יותר קשה מהצפוי כי היה זרם חזק שדחף אותם בכיוון הנגדי. שזה מוזר כי לא אמור להיות שם זרם בכלל. זה אגם קטנטן ורדוד. לאן יהיה זרם? אז אולי הם קצת נלחצו, והם לחצו על הגז והם הגיעו אל החוף. הם לא היו היחידים, גם דייגים שהיו באגם באותו זמן שמו לב שמשהו מוזר קורה וגם להם היה שכל מספיק להגיד "לא ברור מה קורה כאן אבל עדיף להסתכל על זה מהחוף ולא מהסירה". הם הגיעו לחוף, בזמן כדי לראות את האסדה שלהם נוטה לצד יותר ויותר ונופלת ונבלעת במים. מה שלא מסתדר עם העובדה שהעומק של האגם הזה היה רק ארבעה מטר כי האסדה הייתה הרבה יותר גבוהה מזה. לאן היא הלכה בכלל? ובמקום שבו היא שקעה התחילה להיווצר מערבולת. מערבולת גדולה ממש. מערבולת שנראית כאילו מישהו פשוט הוציא את הפקק לאגם הזה. בינתיים לא רחוק משם היה מכרה. אמרתי כבר שבאזור של האגם הייתה כיפת מלח ובכיפות מלח לפעמים אפשר למצוא נפט, אבל אתם יודעים מה עוד אפשר למצוא בכיפת מלח? מלח. זה עשוי ממלח. אז היה שם מכרה גדול של מלח, כי מישהו צריך להביא את המלח שאתם שמים על הסלט. עכשיו כשאני חושב מכרה, הדבר שקופץ לי לראש זה מכרה פחם, זאת אומרת מנהרות צרות ואפלות ואנשים מלוכלכים עם פנסים על הקסדה שחוצבים עם מכושים ומסיעים דברים בעגלות קטנות כאלה. אז מכרה מלח ממש לא נראה ככה. כי פשוט במכרה מלח הם לא מחפשים מלח, הם חוצבים במלח. הסלע שהם נמצאים בתוכו הוא מלח, אז המגבלה על גודל המנהרה זה פשוט כמה הם יכולים להוציא מתוך הקרקע בלי שהיא תיפול להם על הראש. אז אל תחשבו מכרה פחם מנהרה צרה, תחשבו מכרות מוריה. זאת אומרת אולמות גדולים ומסדרונות רחבים מאוד שכולם חצובים פשוט בתוך מלח. זה היה משהו כזה. היו שם מנהרות ברוחב של מגרש כדורגל ובגובה של בניין של שמונה קומות. זאת מנהרה מאוד גדולה והיו שם כמה קומות כאלה, והיו אנשים שעבדו במכרה הזה כשהם התחילו לשים לב לרעשים משונים מלמעלה. אז הם שלחו מישהו לקומה העליונה לבדוק מה קורה שם, והוא גילה שמה שעשה את הרעשים זה פשוט כמה חביות שנתקעו אחת בשנייה. וזה שהיו שם חביות זה קצת תמוה כי הן לא אמורות להיות שם, אבל מה שיותר מדאיג זה שהסיבה שהן נתקעו אחת בשנייה זה שהן צפו במים. כי הייתה שם הצפה של מים. עכשיו הנה העניין, תחשבו על מה שקורה למלח כששמים אותו במים. עכשיו תחשבו שאתם נמצאים בתוך מקום מתחת לאדמה שכל הקירות וכל העמודים והתקרה שלו עשויים ממלח ועכשיו יש בו מים. זה לא טוב. אז גם כאן התקבלה אותה החלטה שהיא "אין לנו מושג מה קורה כאן אבל קודם כל נצא החוצה אחר כך נחשוב על זה". אז הכריזו על פינוי מיידי של כל העובדים החוצה מהמכרה. דבר שקל יותר להגיד מלעשות מכיוון שהדרך פנימה והחוצה מהמכרה הייתה מעלית איטית מאוד שיכלה לסחוב עד שמונה אנשים בכל פעם, ובמכרה המוצף לעת עתה היו חמישים וחמישה אנשים. אני מנחש שההמתנה למעלית הייתה קצת לחוצה. איך מחליטים מי נכנס קודם ומי אחר כך? זה גם שאלה. אולי היו מריבות בנושא. היה לחץ. אבל אני לא הולך לעשות את זה יותר מדי סיפור מתח, אני אגיד לכם מיד שכולם הספיקו לצאת החוצה. כן, כולם הצליחו לצאת ולעלות למעלה ולשאול "מה לעזאזל קורה כאן?" ולהעיף מבט אל האגם ולראות אותו מתרוקן. מה שקרה, כמו שנהיה מאוד ברור ברגע שחיברו אחד ועוד אחד, זה שאסדת הקידוח מלמעלה קדחה בטעות חור אלתוך התקרה של המכרה מלמטה. החור לא היה גדול, המקדחה הייתה בקוטר של ארבעים סנטימטר. והחור הזה מלא במים כל הזמן כי הוא מתחת לאגם, אבל ברגע שהחור הזה הגיע אל החלל של המכרה, המים, כמו מים, התחילו לזרום פנימה. וזה חתיכת זרם. וכמו שקורה כשמזרימים מים אל חור ממשהו מסיס כמו מלח, החור התחיל להתרחב, מכיוון שיותר מים זרמו עכשיו אז הוא התרחב עוד יותר. הוא הפך לחור בקוטר של עשרה מטרים בערך שהאגם הלך והתרוקן לתוכו. הדבר שקרה באגם מלמעלה זה אותו הדבר שקורה כשאתם מוציאים את הפקק באמבטיה ונוצרת מערבולת שמסובבת את המים בדרך למטה, רק שזאת הייתה מערבולת בקנה מידה הרבה יותר גדול שסחבה איתה את הכל. אז האסדה שעמדה ממש מעל החור פשוט נבלעה בפנים, וסירות שהיו באזור נשאבו פנימה ואז גם חלקים מהחוף הסמוך נסחפו למים ונבלעו במערבולת: עצים, מגרש חנייה, משאית שעמדה בסביבה, בית אחד שעמד שם במשך שנים בלי להפריע פשוט נשאב למטה ביחד עם כל המים של האגם. תוך שלוש שעות האגם התרוקן. בנקודה שבה עמדה האסדה מעל המכרה היה עכשיו בור עצום, ויתר האגם הרדוד היה פשוט ריק. אבל זה לא נגמר שם. האגם נמצא כמה קילומטרים מהים, ממפרץ מקסיקו, והייתה תעלה קטנה שהובילה מהאגם אל הים משום שככה זה עובד, כל הנחלים הולכים אל הים, יש את חוק הכלים השלובים, מים רוצים להיות במקום נמוך יותר. רק שעכשיו לא היה אגם. אז מה שקרה זה שהמים בתעלה הזאת התחילו לזרום בכיוון ההפוך. במקום שהאגם יזרום אל הים, הים זרם אל האגם. מי ים התחילו לזרום לתוך האגם הזה ולמלא אותו מחדש, מכיוון שהיה שם עכשיו הבור הגדול הזה זה יצר מפל מים עצום בגובה של ארבעים וחמישה מטר. שזה אגב היה המפל הכי גדול במדינה למשך כמה זמן, אבל לפני שמישהו היה יכול לחשוב להפוך את זה לאתר תיירות ולמכור כרטיסים המפל הזה הפסיק להתקיים כי האגם פשוט התמלא מחדש. ולקח שלוש שעות בערך לאגם להתרוקן ובאזור של שלושה ימים עד שהוא התמלא מחדש, אבל אחרת. משום שהוא היה עכשיו אגם שונה: מה שעד עכשיו היה אגם רדוד של מים מתוקים היה עכשיו אגם עמוק מאוד של מים מלוחים. מאוד מאוד מלוחים כנראה כי זה לא סתם מי ים, זה מי ים שנמצאים ישירות מעל מרבץ ענק של מלח. קיים אחר כך החור בתחתית האגם המשיך להקיא דברים, כלומר לפלוט דברים שנסחפו לתוכו. סירות שנשאבו פנימה עיו פלטו חזרה, חביות פתאום נפלטו חזרה. זה בטח היה מאוד משעשע. דבר אחד שצריך להגיד על האסון המאוד מאוד יוצא דופן הזה זה שאף אחד לא מת. למרבה המזל כל בני האדם בסביבה, גם האנשים באסדה וגם האנשים במכרה וגם כל היתר הצליחו להתפנות בזמן. אם האנשים במכרה היו ערניים פחות אז זה היה נגמר הרבה הרבה יותר גרוע, אבל כמו שזה זה לא היה אסון אנושי, זה כן היה אסון סביבתי, כי בני האדם היו בסדר, הדגים לא. כל הדגים שהיו באגם הזה הלכו ביחד עם המים. איפשהו בתחתית של הבור הזה כנראה יש ערימה גדולה של דגים מופתעים מאוד. עכשיו מי האשם בכל העסק הזה? גם חברת הנפט וגם חברת הכרייה הן היו מודעות לקיום אחת של השנייה והן העבירו אחת לשנייה מפות כדי לתאם ביניהן כדי שבדיוק הדבר הזה לא יקרה. אבל זה קרה, מה שאומר שמישהו באיזשהו מקום עשה טעות. וכמובן ששתיהן האשימו אחת את השנייה ותבעו אחת את השנייה ומי באמת אשם בטעות הזאת, זה בכלל דבר שצריך לחקור. הבעיה היא שכל הראיות נשאבו לתחתית האגם אז מאוד קשה לדעת מי באמת היה אשם בכל העסק הזה. בכל מקרה השאלה של נועם הייתה "מה היה קורה אילו לאגם היה פקק והיו מוציאים את הפקק הזה?". אז התשובה מתברר שבמקרה כזה המים היו יוצאים. אוקיי, אז התרחיש המופרך הזה הוא לא עד כדי כך מופרך. אפשר לעשות את זה. אז בואו נעשה את זה בים התיכון. פשוט נמצא את הפקק שלו ונפתח אותו. נעשה פתח בקוטר של עשרה מטר. תהיה זרימה עצומה של מים. מה יקרה? אז מה שיקרה זה אותו הדבר. המים יתרוקנו. רק מה? זה ייקח זמן. העניין הוא שאגם פינייר היה אגם קטן, והים התיכון הוא ממש גדול. לא רק מבחינת הגודל שלו בקילומטרים אלא גם מבחינת העומק. יש חלקים בים התיכון שהם בעומק של קילומטרים. מכיוון שאנחנו יודעים כמה זמן לקח לאגם ההוא להתרוקן, שזה בערך שלוש שעות, ואנחנו יודעים פי כמה גדול הים התיכון, אז אפשר לחשב כמה זמן ייקח לים התיכון להתרוקן, וזה יוצא שלרוקן את הים התיכון באמצעות חור בתחתית שלו בקוטר של עשרה מטרים ייקח בערך שבעת אלפים ושלוש מאות שנה. וזה הרבה זמן לחכות. אנחנו אפילו לא נראה את המערבולת המרשימה הזאת משום שהמערבולת הזאת, וזה אתם יודעים מהאמבטיה אצלכם, היא נוצרת רק כשפני המים יורדים ממש נמוך אל מעל החור. לא רואים אותה בהתחלה. אבל יותר מזה, כל זה כבר קורה. מה אתם חושבים, שבתחתית של הים התיכון אין חורים בכלל? הים הוא לא אמבטיה. התחתית שלו היא לא חרסינה. היא לא חומר קשיח אחד ששום דבר לא יכול לדלוף מתוכו. מן הסתם בתחתית של הים התיכון כבר יש סדקים ומהם מים דולפים. כל עוד יש לאן לדלוף. עוד חור לא ישנה כל כך הרבה. ומעבר לזה, כל המים שדולפים מהתחתית של הים, זה לא משנה. זה לא משנה כי זה זניח. זה פשוט ממש מעט ביחס למים שנעלמים מהים מהצד השני, מלמעלה. כי באזור של הים התיכון, אני לא יודע אם שמתם לב, חם. וכשחם, מים מתאדים. אז אתם אולי לא רואים את זה קורה, אבל השמש מאדה מים מהים, כל ים, אבל כרגע אנחנו מדברים על הים התיכון. ומה שאולי יפתיע אתכם לגלות זה כמה. הים התיכון מאבד כל יום שכבה של בין שניים לארבעה מילימטרים של מים שמתאדים פשוט. ואם מילימטרים לא מרשימים אתכם, אז אולי זה יותר ירשים אתכם אם אני אציג את אותו מספר אבל בצורה אחרת: כמות המים שמתאדים מהים התיכון כל יום היא בערך עשרה קילומטר מעוקב של מים. כלומר, תחשבו על קובייה באורך של קילומטר, ברוחב של קילומטר, בגובה של קילומטר, עשויה כולה מים. עשר כאלה. זה מה שמתאדה מהים התיכון כל יום. זה יותר מפעמיים הכנרת. הפקק הקטן שנתנו בתחתית שלו זה לא פונקציה בכלל, זה לא מורגש ביחס לכמות המים שמתאדה כל יום. עכשיו פני הים של הים התיכון, גם זה אולי שמתם לב, לא יורדים בשלושה מילימטר כל יום. וזה משום שבזמן שהים כל הזמן מאבד מים הוא גם כל הזמן מקבל מים. יש נהרות שזורמים אל הים. הנילוס, שהוא נהר מאוד מאוד גדול, זורם לים התיכון וגם הרון וגם הירקון והרבה נהרות אחרים שתכלס כולם ביחד לא מתקרבים אפילו לפצות על הקילומטרים המעוקבים שהוא מאבד כל יום מאידוי. הסיבה שפני הים התיכון לא יורדים כל הזמן היא שהוא מחובר לאוקיינוס האטלנטי. הוא ים, הוא לא אגם. הוא לא מנותק. הוא מחובר לאוקיינוס. במצרי גיברלטר הקצה של הים התיכון בין ספרד למרוקו יש שם פתח צר ברוחב של חמישה עשר קילומטר שיוצא אל האוקיינוס האטלנטי שמחובר לכל האוקיינוסים האחרים. אז אין דבר כזה לרוקן את הים התיכון כי המים מהאוקיינוס ממלאים אותו כל הזמן. לרוקן את הים התיכון זה אומר לרוקן את כל האוקיינוסים, אז אתם לא יכולים לעשות את זה. אלא אם כן... אילו משום מה היינו רוצים לייבש את הים התיכון, אז לחפור בורות מתחתיו זה לא אפקטיבי. זה לא עושה כלום. אבל לא צריך לעשות את זה. כל מה שצריך לעשות זה לחסום את המצר הזה, את החיבור הקטן הזה בין הים התיכון והאוקיינוס, ואז לא צריך אפילו לחפור בורות או לפתוח פקקים או צריך רק לתת לשמש לעשות את מה שהיא עושה. הים כבר יתייבש לבד. כמובן שזו פנטזיה, כן? זה כמובן מצב היפותטי מופרך לחלוטין שלא יכול לקרות במציאות, נכון? נכון? נכון? אז זהו שגם זה כבר קרה. כמו שאתם יודעים הלוחות הטקטוניים זזים, היבשות זזות, אז לאורך קנה מידה של עשרות מיליוני שנים יבשות זזות נעלמות ומן הסתם גם ימים ואגמים לאורך הזמן מופיעים ונעלמים. היה זמן ממש ממש מזמן שבו לא היה הים התיכון. לא הייתה קיימת אירופה, אפריקה הייתה באנטארקטיקה, אנטארקטיקה הייתה בקוטב הצפוני או דברים היו שונים. אבל אני לא מדבר על זה. אני מדבר על מה שקרה יחסית לא כל כך מזמן. רק לפני חמישה מיליון שנה. בשלב הזה העולם נראה פחות או יותר כמו שהוא נראה היום. אירופה נמצאת במקום, אפריקה נמצאת במקום, הים התיכון שם באמצע, ואפילו יש כמה יצורים שדומים מאוד לבני אדם שנמצאים בסביבה ויכולים לשחות בו אם בא להם. עכשיו העניין בים הזה, שכשאתם שטים על המים אתם לא רואים את זה. הים הוא ים. הוא שטוח. כן? אבל מתחת לים הקרקעית שם דברים קורים, שם הדברים יותר דרמטיים. הים התיכון הוא מאוד לא אחיד. יש בו כבר אמרנו חלקים שהם מאוד עמוקים ויש בו חלקים אחרים שהם מאוד רדודים. אחד המקומות הרדודים יחסית האלה הוא מצר גיברלטר, המקום שבו הים התיכון פוגש את האוקיינוס האטלנטי. אז היה זמן לפני חמישה מיליון ומשהו שנה שבו כנראה היה קודם כל עידן קרח, כלומר הקרחונים גדלו ופני הים בכל העולם ירדו, וכנראה גם משהו גרם לפני הקרקע במקום הזה לעלות. הגורמים המדויקים לזה לא לגמרי ברורים. אבל מה שקרה זה שמצר גיברלטר נחסם. נוצר שם סכר טבעי. הים התיכון והאוקיינוס האטלנטי התנתקו אחד מהשני. ובשנים הראשונות אחרי שזה קרה זה בטח לא עשה הבדל גדול. זה די אותו דבר. אבל בהמשך קרה בדיוק מה שאמרתי קודם: הים התיכון מתייבש. כי השמש מוציאה ממנו המון מים כל יום ובלי החיבור לאוקיינוס אין מה שימלא אותו בחזרה. אז פני הים לאורך אלפי שנים יורדים ויורדים ויורדים ויורדים. עכשיו כל מה שאני אומר מעכשיו אלה דברים שקרו מזמן, וכמו כל דבר שקרה ממש מזמן, בעיקר דברים שקרו לפני שהיו באמת בני אדם שראו את זה ורשמו הערות, אין לנו מידע מדויק על מה שהיה שם ולכן יש ויכוח. הנושא הזה נחקר הרבה אבל לא כל החוקרים מסכימים על הכל. אז זה שזה קרה, כלומר מצר גיברלטר נחסם, אין ממש ויכוח שזה דבר שקרה אבל כמעט כל דבר אחר בנושא הזה יש כל מיני סברות ויש כל מיני השערות בנושא. למשל, עד כמה בדיוק ירדו פני הים בגלל זה? כי ברור שזה גרם לפני הים של הים התיכון לרדת בהרבה. אבל כמה הרבה? יש חוקרים שטוענים שמדובר על ירידה של 600 מטר שזה הרבה. ויש כאלה שטוענים שזאת הייתה ירידה של 2000 מטר ואולי אפילו 3000 אבל זה כבר כנראה מוגזם. יש הבדל מאוד מאוד גדול ביניהם כמובן, ואין לי מושג מי מכולם צודק. זה ויכוח שעדיין נמשך. מה שבטוח זה שגם אם ההערכות המתונות יותר נכונות, זה מאוד משנה את מה שאנחנו מכירים היום בתור הים התיכון. בתור התחלה הוא כבר לא ים. הוא אגם. אבל גם לא אגם אחד. מספיק שהמים ירדו במעט יחסית כדי לפצל את הים התיכון לשניים: יש את הים התיכון מערב והים התיכון מזרח, כשאיטליה פחות או יותר חוצצת ביניהם. אפשר ללכת ברגל מאיטליה לאפריקה. אם ההערכה היותר גבוהה לגבי כמה שפני הים ירדו תהיה נכונה, אז זה אומר שהוא התפצל עוד יותר לכמה אגמים יותר קטנים. עדיין היו שם מים, כן? זאת אומרת לא קיים תסריט שבו כל הים התיכון כולו היה קרקע יבשה לגמרי. החלקים היותר עמוקים של הים הם נשארו עדיין רטובים, עדיין היו אגמים, אגמים מנותקים ומלוחים מאוד. אבל ביניהם יש מרחבים עצומים יבשים. והמקום הזה, הקרקע היבשה של מה שפעם היה הים התיכון, הוא הגיהינום. הקרקע הזאת היא משטח מלוח משום שהמקום הזה היה קרקעית של ים במשך מיליוני שנים, שקעה שם כמות אדירה של מלח שנשארה שם, אז כל האדמה באזור הזה היא סלע מלח. מה שזה אומר זה ששום דבר לא יכול לגדול שם. אין עצים או שיחים או פרחים בדבר הזה וגם לא יהיו שם גם אם תחכו אלף שנה. לא יצמח שם שום דבר. יש שם רק משטח עצום של סלע לבן בוהק. עכשיו בנוגע למזג האוויר. ים המלח אתם מכירים, כן? בואו אני אגיד לכם כמה דברים שאתם כבר יודעים על ים המלח. ים המלח הוא המקום הכי נמוך בעולם. יש בו אגם עמוק והרבה מלח. וקוראים לו גם ים המוות כי המליחות באגם הזה היא כל כך גבוהה שכמעט שום דבר לא יכול לחיות שם. וחוץ מזה חם שם. מאוד חם שם. גם כשאתם באמצע איזה גל שרב קיצוני בארץ ואתם שוכבים מעולפים, אחד הדברים הבודדים שאתם יכולים לעשות כדי להתעודד זה לפתוח איזה אפליקציית מזג אוויר ולברר מה באותו הרגע הטמפרטורה בים המלח, כי אני מבטיח לכם שכמה שחם לכם, שם יותר חם. מכיוון שהמקום הזה נמצא הרבה מתחת לפני הים אז יש עוד איזה 400 מטר של אוויר מעליו שעושה אפקט חממה וזה מגיע לטמפרטורות פסיכיות. ב-2019 מדדו שם 49.9 מעלות בצל. זה ים המלח שקיים אצלנו היום. המקום שאנחנו מדברים עליו עכשיו, הים התיכון רק בלי הים, זה ים המלח על סטרואידים. זה דומה לים המלח כי זה מקום עמוק מתחת לפני הים וגם שם יש אגמים מאוד מלוחים, רק שזה יותר עמוק מים המלח והסהרה נמצאת לא רחוק משם ואין את ההרים מסביב שעושים צל חלק מהיום. אז תחשבו על כמה שחם בעין גדי בקיץ ותחשבו יותר. הרבה יותר. זה מאות קילומטרים של שממה לבנה צחיחה בחום של תנור ועם הידע שיעברו עוד חמישה מיליון שנה עד שימציאו את המזגן. בגדול לא מקום כיפי לחופשה, אני לא ממליץ. התקופה הזאת שבה הים התיכון היה סיוט מהגיהינום נמשכה בערך חצי מיליון שנה ואז זה נגמר. ומה שיפה זה כשזה נגמר, זה נגמר בבת אחת. תהליכים גאולוגיים שמשנים לחלוטין את הצורה את המפה של כדור הארץ זה דבר שבדרך כלל לוקח הרבה מאוד זמן כי יבשות זזות מאוד מאוד לאט. אנחנו מדברים פה על תהליכים של מיליוני שנים. זה לא מה שקרה במקרה הזה. כי מה שקרה זה שכמו שהסכר המלאכותי הזה שחסם את מצרי גיברלטר נוצר, ככה יום אחד הוא נפתח. וגם במקרה הזה אנחנו לא יודעים להגיד בדיוק למה זה קרה. פני הים עלו או שפני היבשה ירדו. משהו מזה קרה, לא בהרבה, אבל מספיק בשביל שמים יתחילו לזרום מעבר לחומה הזאת לכיוון העמק שהיה הים התיכון. בהתחלה זה היה זרזיף מן הסתם. אבל המים גררו איתם חול ואדמה והגדילו את החור ולכן פרצו עוד מים שהגדילו את זה יותר ויותר והזרזיף הזה גדל והוא התחיל להזד רזף שם באופן מאוד רציני והסיפור שסיפרתי קודם על הים שחוזר וממלא את האגם שהתרוקן, אז זה אבל כמה סדרי גודל יותר גדול. השם של האירוע הזה זה ה-"Zanclean mega-flood", המגה-שיטפון ובצדק קוראים לו ככה, כי זה השיטפון הכי גדול בתולדות כדור הארץ. ושוב יש הרבה מחקרים וטענות וסברות לגבי מה בדיוק קרה וכמה זמן זה נמשך והכל, אבל ההערכה די מקובלת אומרת שהים התיכון מערב, כלומר החצי המערבי של הים התיכון, התמלא, כלומר חזר לרמה שהוא היום תוך שבועיים. ואני לא יודע אם אתם מבינים בכלל מה זה אומר שים, ים גדול, מתמלא תוך שבועיים. זה כל כך מהיר שלדעתי אם מסתכלים מספיק טוב אפשר לראות בעין את הים עולה. ואז אחרי שהצד המערבי של הים התמלא, המים הגיעו לגובה מספיק כדי לעבור את הסכר שמפריד בין ים תיכון מערב לים תיכון מזרח ועברו אותו ושוב התהליך התחיל, הפעם למלא את החצי המזרחי של הים וכאן מגיע הקטע הדרמטי. משום שבדרך לשם המים עברו כנראה בקניון נוטו. קניון נוטו זה נמצא ליד סיציליה והוא אחד המקומות הכי מרשימים בכדור הארץ גאולוגית ואם לא שמעתם עליו אף פעם זה כנראה משום שהוא נמצא עמוק מתחת למים. כמו שאמרתי כששטים על המים לא רואים שום דבר כי הים שטוח. אבל מתחת לפני הים שם יש דרמה. יש שם מקום שבו העומק של הקרקעית צונח בבת אחת בקילומטר וחצי. כלומר בתקופה שבה המקום הזה היה יבש זה היה קניון שאפשר לטייל על התחתית שלו בין צוקים בגובה של קילומטר וחצי. וכשמיים חזרו הם חזרו דרך שם ויצרו מפל מים בגובה של קילומטר וחצי ובעוצמה של ניאגרה רק פי שלושת אלפים. זה דבר שאני דווקא כן ממליץ לבקר שם. כלומר אם אתם עוברים עם מכונת הזמן שלכם זה נראה כמו יש קטע שווה לראות את זה. עכשיו למרות כל זה זה עדיין לקח עוד זמן עד שגם הים התיכון מזרח התמלא, וכשאני אומר עוד זמן אני מתכוון שלא יודעים אם זה לקח חודשיים או שנתיים, אבל בכל מקרה בקנה מידה גאולוגי זה כלום זמן. זה כלום. כלומר אם הייתי מראה סרט בהילוך מהיר של תנועת היבשת של איך דברים זזים, אז החזרה של הים התיכון למקום הייתה נראית כמו טעות. כלומר פריים אחד הוא לא נמצא שם ואז הופ, הנה הוא שם. הוא פשוט הופיע. עכשיו יש ים. דורון פישלר 39:18 זאת הייתה תשובה. אם אתם רוצים לשמוע עוד ספקולציות פרועות שקשורות לעליית וירידת פני הים אתם מוזמנים לשמוע את הפרק "מה יקרה כשהקרחונים ימסו" שבו אני מתאר מה יקרה בתרחיש ההפוך של מים פני הים לא מאוד ירדו אלא מאוד יעלו. אם אתם רוצים לשמוע עוד על מבולים ענקיים אז ישנו הפרק "היה מבול". אם אתם רוצים לשמוע עוד סיפורים על אגמים שעושים דברים מאוד מוזרים שאגמים לא עושים בדרך כלל יש את הפרק "זה בא מהאגם" אבל בשלב הזה הקישור באמת די קלוש. ואת כל הפרקים אפשר לשמוע באתר doronfishler.com ושם אפשר גם להתעדכן בהרצאות שאני עושה בכל מיני מקומות בכל מיני נושאים. ייעוץ ותמיכה מורלית: צמות. עורך סאונד: דור קומט. דור קומט? מה שנה עכשיו? יש פה איזה קמט בזמן או איזה שהוא הפעיל את הכרונו-משהו כדי להגיע אלינו מהעבר. היי דור! מה המצב? סליחה על כל הבלגן שעשיתי עכשיו בפרק הזה. תודה לכל צוות רשת עושים היסטוריה או רשת צוות עושים היסטוריה, כל מה שלא יהיה. אני דורון פישלר. יאללה ביי.
        ]]></content:encoded>
    </item>
    
    <item>
        <title>למה יש יותר מדי צירופי מקרים? [התשובה]</title>
        <link>https://mat-mo.github.io/podtext/episodes/htshvbh/lmh-ysh-yvtr-mdy-tsyrvpy-mqrym-htshvbh.html</link>
        <guid>https://mat-mo.github.io/podtext/episodes/htshvbh/lmh-ysh-yvtr-mdy-tsyrvpy-mqrym-htshvbh.html</guid>
        <pubDate>22 באוקטובר 2025</pubDate>
        <description>Transcript for למה יש יותר מדי צירופי מקרים? [התשובה] from התשובה</description>
        <content:encoded><![CDATA[
            דורון פישלר 00:00 אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל מין רגע אבל אם הוא עשה ככה... תקשיבו לזה. יש עשרה חדרים. בכל אחד מהם ישן שובב. באמצע הלילה כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן. ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מעשרת השובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזה דלת כל אחד מהם פירק. השאלה היא: בסוף הלילה הזה, מה המספר המקסימלי של דלתות שיכולות להיות במחסן? אם בשלב הזה אתם עצרתם רגע או עשיתם פאוז או העברתם אחורה כדי לשמוע את זה שוב או התחלתם לספור על האצבעות או לצייר משהו על נייר או לעצום עיניים ולהתרכז ממש, יופי. כי הפרסומת הזאת נועדה לכם. כי חידות כאלה שהן חצי משחק וחצי כאב ראש, זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא. דורון פישלר 01:01 במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתה ט' עד י"א. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים נבחרות ישראל במדעים, בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקי בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידס. קריין 02:30 רשת עושים היסטוריה. דורון פישלר 03:01 היי. אוקיי, רגע, אני צריך לעשות את זה בחלקים. שלום לכל אלה שפה! שלום לאלה ששם, המורמים מהעם שמשקיפים מלמעלה, ושלום לאלה בצד הזה! לא ידעתי שיש צד כזה לאולם הזה בכלל. אפשר לעשות פה משחק מאוד מעניין של מסירות כאילו ממקום למקום. הייתי פה כבר פעם אבל לא היה עד כדי כך צפוף. לא היו כל כך הרבה אנשים. זה ממש כאילו אתם אוהבים לשמוע פודקאסטים או משהו כזה. אהלן. ברוכים הבאים לאירוע הזה של התשובה. מה שאנחנו עושים כאן עכשיו זה הקלטה של פרק לייב. מה זה הקלטה של פרק לייב? אני עושה פודקאסט, שמעתם על זה. חוץ מזה אני עושה גם הרצאות לעיתים קרובות. אני עושה הרצאות בכל מיני נושאים וחלקכם באים לשם, אני יודע שראיתי אתכם. עכשיו זה לא אותו דבר. משום שפודקאסט זה פודקאסט והרצאה זה הרצאה, ובהרצאות אני רוצה גם שאנשים יראו דברים וכל זה. הקלטה של פרק לייב זה קצת לא זה ולא זה. בגלל שמה שזה אומר זה שאנחנו מקליטים, זאת אומרת מה שאנחנו עושים כאן מוקלט. זאת אומרת אם נגיד פתאום עכשיו יהיו תשואות ספונטניות, אז זה יוקלט. זאת אומרת... מי היה מאמין! אז אנחנו מקליטים את זה וזה גם יהפוך בהמשך לפרק הבא של התשובה שיעלה, שמוקלט. אבל צריך להגיד, לא בטוח שאתם תשמעו ספציפית את עצמכם. משום שכשאני מקליט פודקאסט, אני לא עושה את זה פעם אחת. כשאתם שומעים את מה שאני מקליט אצלי בארון בדרך כלל, אז זה הצגה מאוד לא הוגנת של היכולת שלי להישמע כאילו אני יודע על מה אני מדבר. כי זה נשמע כאילו אני מדבר מההתחלה ועד הסוף, אני אף פעם לא מתבלבל, אני יודע בדיוק את הכל. זה לא המצב. זה ממש לא ככה. אני מגמגם, אני עושה טעויות וצריך לעשות את זה מחדש. ולכן יש לי עורך סאונד, שלי נוי בדרך כלל. שלי נוי לא פה היום לצערי, היא פשוט מחלימה, היא צריכה להתאושש מהירח דבש שלה שהיא הייתה עליו. אבל אביב שם טוב פה, פה למעלה. היועץ והתומך המורלי המקורי של התשובה, שהיום גם עורך סאונד. אז יש עורך סאונד או עורכת סאונד שלוקחים את מה שאני אומר וחלק מהעבודה שלהם זה לגרום לי להישמע יותר חכם. זאת אומרת להוריד את כל הקטעים שאני מגמגם ולחתוך את כל ה'אמממ' וכל זה, וככה אני אשמע כאילו אני מדבר יותר בשטף. ומעבר לזה, אז אני גם לא אומר את זה פעם אחת. זאת אומרת כל דבר שאני מקליט אני מקליט לפחות פעמיים. זאת אומרת יש שני טייקים. כלומר אני אומר את כל מה שאני אומר ואז אני אומר את זה עוד פעם, ואז בוחרים אחד משניהם, את זה שהיה פחות גרוע. למה לעשות שני טייקים? בגלל שכשעושים שני טייקים אחד מהם יהיה היותר גרוע. ומי הטמבל שיפרסם בציבור את הגרסה הכי גרועה של מה שהוא עשה? בדרך כלל הטייק האחרון הוא הכי טוב, ואתם הגעתם לאחרון. אני לא יכול להבטיח את זה כמובן, זאת אומרת הכל יכול להיות, אבל זה הקטע בלהסיר דברים לייב, נכון? זאת אומרת גם אם פתאום אני אתקע במישהו ובמשהו ואפול על הפרצוף, אתם באתם לעשות את זה. אולי אתם אפילו מזהים את העובדה שאני עכשיו טיפה צולע. אני סוחב פציעה, זה בגלל שלפני יומיים היה לי ויכוח עם קיר, והעניינים הידרדרו לאלימות. וזה אף פעם לא טוב כשאנחנו מדברים, כלומר בעניין, לשנינו היו טיעונים טובים, אבל בסופו של דבר הוא ניצח. אל תתווכחו עם קירות, זה לא פרודוקטיבי. אוקיי. שלום! שלום למאזינים בבית, שלום לקהל פה, אני דורון, אני בפרק לייב של התשובה עכשיו וקיבלתי שאלות. קיבלתי, זה מה שקורה בדרך כלל, אנשים שולחים לי שאלות. השאלה לא ברורה אבל תנסה לחשוב קצת ולהבין, זה שם השולח. אז הוא או היא כתבו: 'אם היה אפשר לחשב את צירופי המקרים בעולם, היה יוצא שיש יותר צירופי מקרים ממה שאמור להיות?'. אוקיי, אני אחשוב על זה. זה בסדר, הגיעו עוד שאלות בנושא. 'ABCD I don't know my name', לאנשים יש שמות מאוד מוזרים. הם כתבו ככה: 'נכון יש את הצירופי מקרים הממש מוזרים האלה שאתה חושב על משהו ביום מסוים ומאוחר יותר באותו היום אתה בדיוק רואה אותו או שומע עליו במקום רנדומלי לגמרי ולא קשור בכלל? שמעתי תיאוריות על זה שזה קורה בגלל שהזמן לא ליניארי, שהזמן הוא בעצם לא קו ישר אלא נקודות המפוזרות בנקודות שונות. מה אתה חושב על זה או איזה סיבה אחרת יש לצירופי המקרים האלה? סליחה שהשאלה יותר מדי ארוכה'. קודם כל אל תתנצלו עם השאלה ארוכה, זה בסדר, מותר לשאול שאלות ארוכות, אין הגבלה על אורך השאלה. יעל שאלה: 'מה הסיפור עם הסימפסונס, האם הם באמת חוזים הכל או שזה צירופי מקרים?'. והאלתרמנים שאלו: 'מה הצירוף או צירופי המקרים הכי מדהימים המתועדים בהיסטוריה?'. אוקיי, בסדר. אנשים רוצים לדעת על צירופי מקרים. אני יודע בדיוק על מה אתם מדברים, כן? זאת שאלה שכי זה קורה לכולם. אתם מכירים את זה, דברים כאלה קרו לכם, ואם זה לא קרה לכם, זה קרה לחברים שלכם שסיפרו לכם על זה. למשל, אתם נמצאים באיזשהו חופש בחוף בטג'יקיסטן, מקום שאף אחד לא הגיע אליו בחיים, המקום הכי נידח בעולם, ואתם פוגשים שם את שולה המורה שלכם מכיתה ב', וכאילו מה היא עושה שם, איך זה הגיע. או שאתם בדיוק חושבים על מישהו, חושבים על איזה בן אדם שלא חשבתם עליו 30 שנה ופתאום מצלצל הטלפון וזה הוא, מאחל לכם שנה טובה או משהו. זה דברים שקורים, כן? אתם מכירים את הסיפורים האלה, הסיפורים האלה קורים כל הזמן והשאלה היא האם זה קורה יותר מדי. משום שצירופי מקרים הם צירופי מקרים, מן הסתם, זה הרעיון, אבל זה מרגיש כאילו יש יותר מדי כאלה. זה יותר מרשים כשזה קורה לבן אדם באופן אישי יותר. אז אני רוצה לראות אם אני יכול... זה הקטע הקשה... אני יכול לעשות דבר כזה באופן אישי יותר.
        ]]></content:encoded>
    </item>
    
    <item>
        <title>מתי יבוא הוולרמן? (רמיקס) [התשובה]</title>
        <link>https://mat-mo.github.io/podtext/episodes/htshvbh/mty-ybv-hvvlrmn-rmyqs-htshvbh.html</link>
        <guid>https://mat-mo.github.io/podtext/episodes/htshvbh/mty-ybv-hvvlrmn-rmyqs-htshvbh.html</guid>
        <pubDate>1 בדצמבר 2025</pubDate>
        <description>Transcript for מתי יבוא הוולרמן? (רמיקס) [התשובה] from התשובה</description>
        <content:encoded><![CDATA[
            דורון פישלר 00:00 אתם אוהבים חידות? לא כאלה של מה ההבדל בין חלב, אלא חידות שגורמות לכם לבהות בתקרה ולמלמל 'רגע, אבל אם הוא עשה ככה...' תקשיבו לזה. יש עשרה חדרים. בכל אחד מהם ישן שובב. באמצע הלילה, כל אחד מהשובבים בתורו מתעורר ובודק את הדלת של החדר שלו. אם הדלת שלו בסדר, היא שם, היא דלת, אז הוא הולך לדלת של אחד החדרים האחרים, לא החדר שלו, מפרק אותה וסוחב אותה למחסן, ואז חוזר לישון. אם הוא מתעורר ומגלה שאין לו דלת בחדר כי מישהו לקח אותה, אז הוא הולך למחסן, לוקח דלת, מתקין אותה בחדר שלו וחוזר לישון. ככה זה נמשך עד שכל אחד מעשרת השובבים התעורר ועשה את מה שהוא עשה. אנחנו לא יודעים באיזה סדר הם התעוררו, אנחנו לא יודעים איזה דלת כל אחד מהם פירק. השאלה היא: בסוף הלילה הזה, מה המספר המקסימלי של דלתות שיכולות להיות במחסן? אם בשלב הזה עצרתם רגע, או עשיתם פוז, או העברתם אחורה כדי לשמוע את זה שוב, או שהתחלתם לספור על האצבעות או לצייר משהו על נייר או לעצום עיניים ולהתרכז ממש, יופי! כי הפרסומת הזאת נועדה לכם. כי חידות כאלה, שהן חצי משחק וחצי כאב ראש, זה בדיוק סוג החשיבה של אנשים שנהנים לאתגר את המוח שלהם עם שאלות קשות. ואם זה אתם, אז כדאי שתדעו את הדבר הבא. דורון פישלר 01:41 במהלך חודש פברואר מתקיים השלב הראשון של המיונים לנבחרות ישראל במדעים. יש דבר כזה. למדינת ישראל יש נבחרות בוגרות שהן מתחרות באולימפיאדות הבינלאומיות בכימיה, בפיזיקה, במתמטיקה, בביולוגיה, במדעי המחשב, בסייבר ובבינה מלאכותית. אליהן יכולים להתמיין תלמידות ותלמידים מכיתות ט' עד יא'. וישנה גם הנבחרת הצעירה שהיא עתודה לנבחרות הבוגרות, אליה מצטרפים כבר בכיתה ז'. אז מה עושים כשפרסומת כזאת נגמרת? פשוט נכנסים לרשת, מחפשים 'נבחרות ישראל במדעים', בודקים מתי זה קורה, ואולי מייצגים את ישראל באולימפיאדות הבינלאומיות במדעים. ואפילו לא צריך לדעת לעשות סקי בשביל זה. נבחרות ישראל במדעים הן מיזם משותף של משרד החינוך ומרכז מדעני העתיד של קרן מיימונידיס. בכיתה יא' יעל גילתה כוכב לכת חדש. אמיתי. כוכב לכת שלא היה מוכר עד אז מסביב לשמש אחרת. נמרוד בנה מכשיר שמתרגם את שפת העגבניות. ברצינות, הוא הקליט את הקולות שעגבניות עושות, הן עושות קולות, כדי לדעת את כמות המים המדויקת שהן צריכות. שניהם למדו במרכז מדעני העתיד, אבל לא עליהם אני רוצה לדבר עכשיו, אלא עליכם. אתם ספציפית, אתם שמאזינים עכשיו ולומדים בכיתה ז' או ח' או ט'. איזה מין אנשים אתם? איזה מין בני ובנות נוער מאזינים לפודקאסטים על מדע והיסטוריה וטכנולוגיה וכאלה דברים? אני מוכן לנחש - בני נוער סקרנים. כאלה שמתעניינים בדברים, כאלה שרוצים ללמוד דברים, לא רק את מה שלומדים בבית ספר. ואולי מסתכלים על העולם קצת אחרת ואולי מחפשים אתגרים קצת יותר מעניינים. אז אם אי פעם הרגשתם שאתם קצת מחוץ למסגרת, זה הזמן להיכנס למסגרת שכן מתאימה לכם. קוראים לזה מרכז מדעני העתיד, שם יומרני אני יודע, אבל צריך למכור את זה גם להורים שלכם. מה שזה אומר זה שאתם מגיעים למוסדות אקדמיים בארץ כדי ללמוד ברמה אקדמית כבר בזמן התיכון, לבצע מחקרים פורצי דרך, להשתלב במעבדות עם החוקרים הכי טובים בישראל ולהיות עם אנשים סקרנים כמוכם, כי לשנות את העולם זה כיף, אבל זה הרבה יותר כיף כשעושים את זה ביחד. ההרשמה היא לתלמידות ותלמידים בכיתות ז' עד ט' והיא פתוחה עכשיו. אז אם זה אתם, אם הפרסומת הזאת דיברה עליכם, תחפשו ברשת 'מרכז מדעני העתיד', ואם זה לא אתם, אז סליחה שהפרעתי. התוכניות הן מיזם משותף של מרכז מדעני העתיד ומשרד החינוך. דורון פישלר 04:16 היי, זה לא פרק חדש של 'התשובה', זה פרק ישן. הפרק על ה-Wellerman יצא במקור בשנת 2021 וזה מסביר את בדיחות הקורונה שתשמעו בו, כי אז כולם דיברו על וריאנטים ומקבלי מדבקה וכולם ידעו על מה מדובר. ה-Wellerman היה אחד מהמקרים האלה שאני נתקל במשהו אקראי ואני מתאבסס עליו ברמה כזאת שפשוט אין ברירה, אני חייב להקליט עליו פרק. ולא רק אני, ה-Wellerman היה פרק פופולרי באותה שנה. הוא ניצח בסקר הפרק המועדף של שנת 2021. וזה פרק שעוסק כולו בשיר. בשיר מסוים ובהיסטוריה שלו. רק מה, כשעוסקים בשירים תמיד יש את העניין הזה של זכויות יוצרים, של מה שמותר ומה שאסור להשמיע. זאת תמיד דאגה, גם אם מדובר, ואני מזכיר את זה בפרק, גם אם מדובר בשיר עתיק שאף אחד לא יודע מי כתב בכלל. אז לצורך הפרק הקלטנו גרסה מיוחדת של השיר הזה, יותר נכון ארבל פישלר ובושי יצרו את הגרסה הזאת וזו גרסה מצוינת. אבל מבחינתי הפרק עדיין תמיד היה לא שלם משום שאנחנו לא השתמשנו בהקלטות אחרות של השיר. אני מדבר בו על גרסאות אחרות ושונות של השיר אבל לא שמעו אותן בכלל. רציתי לנצל את זה כדי להעלות מחדש תיקון. לא תיקון, כי הפרק הוא אותו פרק. אולי יש מילים בודדות שהשתנו, אבל המוזיקה היא קצת שונה. זה רמיקס, זה רימאסטר, זה גרסת הבמאי. זה ה-Wellerman כמו שלדעתי הוא היה אמור תמיד להישמע. וחוץ מזה יש גם את עניין השקמיסט שאני אגיע אליו בסוף. בקיצור, זה ה-Wellerman 2.0, גרסה משודרגת של הפרק הישן. אם לא שמעתם אותו אף פעם, אז אחלה, בואו תשמעו עכשיו, ואם כן שמעתם אותו, אז תשמעו שוב. אז דורון של 2021, בבקשה. אהוי, אני דורון פישלר, וזאת 'התשובה'. מישהו בשם אמומיני שלח לי את השאלה המופלאה: 'מה השיר שהם שרו כשהם זרקו את הלווייתן ממגדל אייפל?'. ואני חייב להגיד שכשהוא מנותק מהקשר, זה אחד המשפטים הכי טובים שנאמרו אי פעם. זה נשמע כמו אוסף של מילים שנשלפו באקראיות מתוך סומבררו. אבל למעשה אני יודע בדיוק על מה מדובר. הוא דיבר על קטע באחד הפרקים הקודמים, הפרק על איך ליפול ממטוס ולהישאר בחיים. ובקטע הזה באמת היה לווייתן והיה שם שיר. השיר הזה הפך מאיזוטריה משונה שרצה ברשת ללהיט לגיטימי. כלומר, הוא במצעדי הפזמונים. הפעם הראשונה שאני נתקלתי בשיר הזה הייתה בציוץ שכלל סרטון שיובא מטיקטוק. מה שקורה בסרטון הזה, יש שם בחור שיושב באוטו ומצלם את עצמו מלמטה, ובמושב לידו יושב בחור אחר, אח שלו מתברר, שהוא שר איזשהו שיר אקפלה תמוה. רגע אחד אחר כך יש קאט, ואז שניהם ביחד שרים את השיר הזה בהתלהבות. אז בנקודה הזאת אני התעניינתי. מה זה השיר הזה? השיר הזה כבר היה תופעה בטיקטוק. איש אחד פרסם סרטון שהוא יושב לבד ליד שולחן ודופק על השולחן באגרוף ושר, במבטא סקוטי כבד. השם שלו מתברר היה נתן אוונס, בן 26 שעובד בדואר. בטיקטוק יש גם פיצ'ר שקוראים לו 'דואט' שמאפשר לכם לצרף את הסרטון שלכם לסרטון של מישהו אחר. הגלגול הבא היה אותו סקוטי ואליו הצטרף מישהו עם קול באס עמוק. ואז עוד מישהו הוסיף קול נוסף, והשילוב של כולם ביחד עשה את השיר כזה 'וואו'. העסק הזה נהיה כל כך מצליח שהחתימו את נתן אוונס והקליטו גרסה רשמית שיצאה לרדיו. הסינגל הזה הגיע למקום השני במצעד הבריטי. זה פחות או יותר איך שדברים עובדים בשנים האחרונות, להיטי טיקטוק הופכים ללהיטי רדיו. אבל מה זה Wellerman? Wellerman או Soon May the Wellerman Come בשם המלא שלו, הוא שיר עם מאוד ישן. הוא מניו זילנד, שיר של ציידי לווייתנים מתישהו באזור 1860. השיר הזה הוא בן 150 שנה לפחות. הוא שייך לז'אנר של שירי ספנות, Sea Shanties. שירים שמלחים שרו בספינה. בעבר, כשהיו על ספינה, היה שימושי לשיר כדי להכניס את העבודה לקצב, כמו להעלות עוגן או למשוך חבלים. השירים האלה היו בצורה של קריאה ותגובה, זמר ראשי והשאר עונים לו. ב-Wellerman מדובר על ספינה שיוצאת לציד לווייתנים, והציידים מחכים לספינת האספקה של חברת האחים ולר (Weller), שהייתה מביאה להם תה, סוכר ורום. 'One day when the tonguing is done' - טנגינג זה התהליך של פשיטת העור מהלווייתן. הם מפנטזים על השחרור והחזרה הביתה. מדהים איך שירים עוברים ומשתנים וחוזרים לתודעה. הסיבה שהשיר הזה הפך פופולרי ב-2021 היא כנראה הקורונה, אנשים הרגישו תקועים בבתים בסגר וחולמים על היום שיוכלו לצאת. ועכשיו, הנה הגרסה המלאה של 'תכף יבוא שקמיסט' בביצוע ארבל פישלר ובושי. [שיר השקמיסט]. דורון פישלר 36:15 האזנתם לשיר של התשובה. פרקים אחרים של הפודקאסט הזה אפשר למצוא בעמוד של התשובה באתר עושים היסטוריה. דורון פישלר נגד העולם בפייסבוק, תוכלו למצוא עוד הודעות וסרטוני מאחורי הקלעים. גיא ביננו עורך הסאונד, ייעוץ ותמיכה מורלית אביב שם טוב, בן אורה בארי, שרה סילבצקי, עורך ראשי רן לוי, מנהל עסקי דני תימור. אני דורון פישלר, ביי. לפודקאסטים נוספים של רשת עושים היסטוריה ולהצטרפות לרשימת התפוצה של התוכנית בדואר האלקטרוני בקרו ב-osimhistoria.com או הורידו את אפליקציית עושים היסטוריה מחנות האפליקציות של אנדרואיד.
        ]]></content:encoded>
    </item>
    
    <item>
        <title>ספינת החלל חגית: קולו של הקוסמוס [התשובה]</title>
        <link>https://mat-mo.github.io/podtext/episodes/htshvbh/spynt-hkhll-khgyt-qvlv-shl-hqvsmvs-htshvbh.html</link>
        <guid>https://mat-mo.github.io/podtext/episodes/htshvbh/spynt-hkhll-khgyt-qvlv-shl-hqvsmvs-htshvbh.html</guid>
        <pubDate>16 בדצמבר 2025</pubDate>
        <description>Transcript for ספינת החלל חגית: קולו של הקוסמוס [התשובה] from התשובה</description>
        <content:encoded><![CDATA[
            קריינות 00:00 רשת עושים היסטוריה. דורון פישלר 00:13 היי, אני דורון והתשובה בהפסקה כרגע, אולי שמתם לב. אבל זה בסדר, יש דבר שקורה לפעמים כשהתשובה בהפסקה - לפעמים הפודקאסט הזה הופך פתאום לתסכית על הרפתקאות בחלל או משהו. ולכן... קפטן פיש 00:44 יומנא קפטן, תאריך בין-כוכבי הכנס משהו מדע בדיוני עם מספרים כאן. הספינה 'חגית' נמצאת כרגע במשימה שמביאה אותנו ישר דרך דלתון אופיוכוס, אחד האזורים הידועים ביותר לשמצה של הגלקסיה, עליו יש הרבה שמועות וסיפורים שלא הוכחו. קריין 00:59 כך אמר קפטן פיש בעודו מהלך הלוך ושוב על הגשר של ספינת החלל הבין-כוכבית הידועה 'חגית'. קפטן פיש 01:13 נאמר שרבים מהעוברים באזור זה החלו להתנהג בצורה שאינה רציונלית והיו כאלה שיצאו מדעתם. קריין 01:25 המשיך הקפטן. באופן אישי כמובן, אני בטוח שהסיפורים האלה מוגזמים. על כל פנים הוריתי לצוות המשותים והניווט להיערך. המשיך הקפטן בליאוגב, אך אז עצר בדבריו. קפטן פיש 01:38 סליחה? אמר הקפטן. מי זה? אמר הקפטן. מה הולך פה? אמר הקפטן בבלבול. כאילו זה הולך להמשיך ככה כל הזמן? קריין 01:59 כך אמר הקפטן. קפטן פיש 02:04 זה אפילו לא מוסיף שום מידע! אנחנו באודיו, לא צריך להגיד לאנשים שאמרתי משהו, הם שמעו שאמרתי את זה! קריין 02:07 אמר הקפטן. קפטן פיש 02:09 שקט נודניק! אמר הקפטן השמן. אמא שלך! אני הייתי רק השבוע בחדר כושר הווירטואלי ואני לא... אוקיי בסדר, אז כאילו פספסתי קצת, אבל היו לי עניינים, אני קפטן, אני צריך לעשות, יש דברים שאני צריך לעשות כאן! קריין 02:20 לפתע נפתחה דלת המעלית ומתוכה הוטל צל כבד על גשר הפיקוד כולו. מתוך האפלה התגלתה דמותו האימתנית של יצור מפלצתי עצום בגודלו. כנפי אופל התפרשו לצדדיו ולוע עצום המלא בלהבי שנהב נפער ומתוכו יצא קול רועם שאמר: שמיקמק 02:35 קפטן! קפטן! קפטן פיש 02:38 היי, סגן שמיקמק. שמיקמק 02:40 מה אתה עושה? קפטן פיש 02:41 כלום, יש פה איזה ישות חייזרית מעצבנת שחדרה לספינה והוא טוען שאני לא בכושר. שמיקמק 02:47 אני חש משהו כבד! קפטן פיש 02:49 נו, זה שעושה כל הזמן 'אמר הקפטן, אמר הקפטן'. תקשיב... שמיקמק 02:54 קפטן, אתה יודע שתפקידי הוא להיות התומך הנפשי הראשי של הצוות, ולכן אני יכול להרגיש את הרגשות של האנשים. קפטן פיש 03:02 כן, נכון, זה כוח על מאוד שימושי, רציתי לדבר איתך. שמיקמק 03:05 אני חש שאתה טרוד. קפטן פיש 03:07 וואלה? אתה חש? כן, הצלחת להבין שאני טרוד? טוב שיש לך כוחות על חייזריים או משהו בשביל זה, אחרת מה היינו עושים בלעדייך? שמיקמק 03:16 יכול להיות שאתה מחצין את הטרדות ורגשות האשמה שלך באמצעות ישות חייזרית? קפטן פיש 03:22 אני לא מחצין שום דבר, הוא היה שם, הוא דיבר, הוא לא סתם בפה! בואו נבדוק בחדר המכונות. חדר מכונות, תנו לי דו"ח מצב! חדר מכונות 03:32 הקפטן, המנוע עולה באש! נשארו עוד חמש דקות! אלוהים אדירים! קפטן פיש 03:36 תודה חדר מכונות, טוב אז שם הכל כרגיל. אז אני יודע מה אני אעשה, תראה שמיקמק. שמיקמק 03:41 קפטן, יומנאי חיל! קפטן פיש 03:43 איזה כיף לי בעוד יום בחלל! קריין 03:45 אמר הקפטן בעודו מחטט באף כרגלו באופן דוחה מול כל אנשי הצוות. אהא! קרא הקפטן בשמחה על ניצחונו הקטן וחסר המשמעות. קפטן פיש 04:02 אתה רואה? אמר הקפטן. אתה שומע כמה זה מעצבן? אמר הקפטן בחוסר ביטחון. אמר קריין טיפש. אמר הקפטן חסר הכישורים. אמר קריין דביל. אמר הקפטן בקולו המגוחך. אמר קריין טיפש. אמרת כבר טיפש! קריין 04:17 אמר הקריין ואז הפסיק לדבר ושתק לנצח. אמר הקפטן. שמיקמק 04:22 אוקיי, זה פשוט נורא. אוקיי, פשוט אל תדבר ואל תחשוב כלום, אני לא יודע מה להגיד לך. קריין 04:30 אמר שמיקמק. טוב, אמר הקפטן. דממה השתררה בגשר, בעוד הקפטן וסגן שמיקמק מקווים להיפטר מהישות המטרידה. קפטן פיש 04:47 איך נפטרים מהדבר הזה שמיקמק? תעזור לי. שמיקמק 04:54 אוקיי תקשיב, אני חקרתי את הנושא. כדי לגרום לקריין לסיים, צריך להגיע לסיום. אנחנו פשוט צריכים להגיע לסיום הקונפליקט הדרמטי. אנחנו צריכים משבר טכנולוגי, פתרון למשבר הטכנולוגי, ובתוך זה יבוא גם התפתחות רגשית של הדמויות. קפטן פיש 05:18 אוקיי, אז משבר והתפתחות. אוקיי, בוא נעשה ככה. קריין 05:24 במשך רגעים התלחששו הקפטן ועוזרו המגוחך בעודם מכינים את תוכניתם. שמיקמק 05:31 קפטן, קפטן, יש מצב חירום! איבדנו את השמייזר הקוונטי! בלעדיו כולנו אבודים! קפטן פיש 05:38 או לא! איבדנו את השמייזר הקוונטי? זה איום ונורא, כולנו נמות! מה נעשה? אה רגע, הנה הוא. שמיקמק 05:48 איזה מזל, ניצלנו! הידד וזה! קפטן פיש 05:51 הידד, הידד! חוץ מזה אני אבא שלך! קריין 05:56 ובכך הסתיים לו עוד מסע של ספינת החלל חגית. הצטרפו אלינו גם בפרק הבא לעוד מסע מרגש ומרתק ברחבי החלל. דורון פישלר 06:01 משתתפים: יובל בינדר ואוריין קוזלובסקי מהפודקאסט 'Yo AI', הפודקאסט שמציג אירועים היסטוריים אמיתיים באמצעות סצנות לא אמיתיות שנכתבו על ידי AI. זה אחלה פודקאסט וכדאי לכם להאזין. תודה שמיקמק! אוהב אתכם! עורכת הסאונד שלי נוי, טכנאי אולפן עידן שקד. פרקים נוספים של ספינת חלל חגית ושל 'התשובה' תוכלו למצוא באתר DoronFishler.com. להתראות בפרק הבא. קפטן פיש 06:30 זה עבד! לחש הקפטן. God damn it!
        ]]></content:encoded>
    </item>
    
    <item>
        <title>מאיפה הגיעו החתולים? [התשובה]</title>
        <link>https://mat-mo.github.io/podtext/episodes/htshvbh/myph-hgy-v-hkhtvlym-htshvbh.html</link>
        <guid>https://mat-mo.github.io/podtext/episodes/htshvbh/myph-hgy-v-hkhtvlym-htshvbh.html</guid>
        <pubDate>29 בדצמבר 2025</pubDate>
        <description>Transcript for מאיפה הגיעו החתולים? [התשובה] from התשובה</description>
        <content:encoded><![CDATA[
            קריין 00:00 בכיתה א' יעל גילתה כוכב לכת חדש. אמיתי, כוכב לכת שלא היה מוכר עד אז מסביב לשמש אחרת. נמרוד בנה מכשיר שמתרגם את שפת העגבניות. ברצינות, הוא הקליט את הקולות שעגבניות עושות, הן עושות קולות, כדי לדעת את כמות המים המדויקת שהן צריכות. שניהם למדו במרכז מדעני העתיד. אבל לא עליהם אני רוצה לדבר עכשיו אלא עליכם. אתם ספציפית, אתם שמאזינים עכשיו ולומדים בכיתה ז', ח' או ט'. איזה מין אנשים אתם? איזה מין בני ובנות נוער מאזינים לפודקאסטים על מדע והיסטוריה וטכנולוגיה וכאלה דברים? אני מוכן לנחש - בני נוער סקרנים, כאלה שמתעניינים בדברים, כאלה שרוצים ללמוד דברים, לא רק את מה שלומדים בבית הספר. ואולי מסתכלים על העולם קצת אחרת ואולי מחפשים אתגרים קצת יותר מעניינים. אז אם אי פעם הרגשתם שאתם קצת מחוץ למסגרת, זה הזמן להיכנס למסגרת שכן מתאימה לכם. קוראים לזה מרכז מדעני העתיד. דורון פישלר 01:00 שם יומרני, אני יודע, אבל צריך למכור את זה גם להורים שלכם. מה שזה אומר זה שאתם מגיעים למוסדות אקדמיים בארץ כדי ללמוד ברמה אקדמית כבר בזמן התיכון, לבצע מחקרים פורצי דרך, להשתלב במעבדות עם החוקרים הכי טובים בישראל ולהיות עם אנשים סקרנים כמוכם. כי לשנות את העולם זה כיף, אבל זה הרבה יותר כיף כשעושים את זה ביחד. ההרשמה היא לתלמידות ותלמידים בכיתות ז' עד ט' והיא פתוחה עכשיו. אז אם זה אתם, אם הפרסומת הזאת דיברה עליכם, תחפשו ברשת 'מרכז מדעני העתיד'. ואם זה לא אתם, אז סליחה שהפרעתי. התוכניות הן מיזם משותף של מרכז מדעני העתיד ומשרד החינוך. ג'ינגל 01:42 רשת עושים היסטוריה. דורון פישלר 01:54 מה קורה? אני דורון פישלר, זאת התשובה, והנה כמה שאלות שקיבלתי על חתולים. יותם שאל: בעולם יש יותר כלבים או חתולים? כלבים. זאת התשובה. 'מתעניין בחיות' שאל: איך זה שכלבים וחתולים נהיו חיות מחמד וחיות אחרות לא? אז ככה, פילים אוכלים יותר מדי, על אמבות קשה לשמור במקום אחד, תנינים זה קצת מסוכן ודרקונים לא קיימים. אז זה בגדול מה שנשאר. 'ללא שם' שאל או שאלה: כמה שערות יש לחתול? זה תלוי בחתול וזה מאוד תלוי בסוג של החתול, כי יש כאלה עם שיער יותר צפוף מאחרים. יש גם חתולי ספינקס, אלה שלהם אין שערות כמעט בכלל. אבל בגדול, לרוב החתולים יש הרבה יותר שערות מלבי אדם, כי יש להם שערות על כל הגוף כמובן. אבל חוץ מזה, השערות שלהם הרבה יותר צפופות משל בן אדם. לבן אדם ממוצע יש איפה שהוא בסדר גודל של 100 אלף שערות, ולחתול ממוצע יש את אותו מספר של שערות על 10 סנטימטר מרובע של גוף. שוב, עם הרבה מאוד שוני לגבי באיזה אזור של הגוף זה ואיזה חתול זה, אבל בגדול זה סדר הגודל. עכשיו מכפילים את זה בשטח הפנים של כל החתול, שיכול להיות גדול או קטן, ומקבלים כמה עשרות מיליוני שערות לחתול אחד. וזה מסביר איך זה שהחתולה פנדה מצליחה לפזר לי בכל הבית ועל כל בגד שלי שערות במספר שהייתי בטוח שהוא גדול יותר ממספר השערות של כל החתולים בעולם. דורון פישלר 03:32 האפיפיור שאל: מה הקטע שלכם עם חתולים? תגיד לי הוד קדושתך, אין לך משהו יותר חשוב להתעסק בו מאשר בחתולים שלי? אני אוהב חתולים, ג'יזס קרייסט, נו מה תצלוב אותי כי אני אוהב חתולים? 'מיאו' שאל: מתי התחילו לגדל חתולים ואם לפני שגידלו אותם גידלו נמרים? ואלברט איינשטיין החתול שאל: מי היה האיש הראשון שהיה לו חתול, או יותר נכון מי היה החתול הראשון שהיה לו איש? אז אוקיי, כמה אנשים שאלו אותי שאלות בסגנון הזה וזאת בדיוק אחת השאלות האלה שבהתחלה נחשבתי - מה יש להגיד פה? זאת אומרת, כולם יודעים את זה, נכון? זה דבר שזה מאוד פשוט לקבל את התשובה הזאת. אבל ברגע שהתחלתי באמת לברר ולהסתכל ולחפש את התשובה, מתברר שזאת שאלה יותר מסובכת ממה שחשבתי. ומה שיותר מעניין, זאת שאלה שהתשובה לה השתנתה כמה פעמים בשנים האחרונות. כלומר, השאלה איפה גר החתול הראשון שהיה לו איש - אם הייתם שואלים את מיטב הידע האנושי בשנת 2000, הייתם מקבלים תשובה שונה ממה שאתם מקבלים היום. ובדרך היא השתנתה יותר מפעם אחת. זאת דוגמה טובה לאיך התשובה לאותה שאלה על משהו שקרה נורא מזמן יכולה להשתנות. וזה מה שהופך את זה למעניין. דורון פישלר 05:13 בעניין חתולים, בואו נתחיל מכלבים. כי כלבים זה יותר פשוט. בני אדם וכלבים חיים ביחד כבר המון זמן. כבר לפני לפחות 14 אלף שנים היו אנשים שחיו עם כלבים. והמעניין במספר הזה, 14 אלף, זה שזה היה לפני המהפכה החקלאית. כלומר, אנחנו מדברים על לפני יוון העתיקה, לפני מצרים, לפני אשור, לפני שבני אדם התחילו לגור באיזשהו מקום בכלל. בזמן שהם היו עדיין נוודים, ציידים לקטים, כבר אז היו להם כלבים. ואנחנו יודעים את זה כי מצאו שרידים של בני אדם קדמונים עם כלבים. אז איך זה קרה שבני אדם וכלבים התחילו לחיות ביחד? מן הסתם אנחנו לא ממש יודעים, כי אין שום תיעוד מצולם או אפילו כתוב לאיך זה קרה. מה שיש זה סיפור סביר והגיוני על איך קרה שבני אדם התחילו לגדל כלבים. וזה כנראה קרה בערך ככה: לפני שהיו כלבים, היו זאבים. ובני אדם וזאבים לא היו חברים. זה לא סתם שאגדות הילדים מדברות על חיה מפחידה טורפת, מדברות על זאבים. זאב זאת חיה ענקית שיכולה לטרוף אנשים ובאמת עושה את זה לפעמים. אם איש נתקל בזאב, יש לו בעיה. אוקיי, אז יש סיבה טובה להיזהר מזאבים. אז בני אדם לא אוהבים זאבים וזאבים לא אוהבים בני אדם בדרך כלל. אבל היו מקרים יוצאים מהכלל. בשלב כלשהו פרהיסטורי היו כמה זאבים שגילו שבני אדם הם לא כל כך מוצלחים בתור אוכל, אבל הם טובים בלמצוא אוכל. כי בני אדם צדים חיות, הם אוכלים והם לא אוכלים הכל, הם משאירים אחריהם שאריות. בשביל זאב זה אחלה אוכל. אז משתלם ללכת אחרי חבורת בני אדם ולאכול את השאריות שלהם. הזאבים האלה מן הסתם לא היו הזאבים הכי חזקים או הכי אגרסיביים. הם היו כנראה הכי חמודים, הכי ידידותיים. וככה הזאבים האלה נהיו ידידותיים יותר ויותר. מי שדואג להם לאוכל, הוא חבר טוב שלהם. הכלב הבית - קאניס לופוס פמיליאריס - זה תת מין של זאב. הוא לא היה קיים לפני שהוא היה קיים עם בני אדם. לא לקחו כלב בר והפכו אותו לכלב בית, לקחו זאב. דורון פישלר 11:51 טוב זה בעניין כלבים, מה עם חתולים? זה קרה אצלם אותו דבר? אז זהו שלא. אצל חתולים זה סיפור שונה לגמרי. קודם כל אנחנו צריכים להבהיר למה אנחנו בכלל מתכוונים כשאנחנו אומרים חתול. כי לאותה מילה יש כמה משמעויות שונות בחלוקה המדעית. יש את משפחת החתוליים שכוללת המון מינים, נמרים, אריות, פומות. בתוכה ישנה תת משפחה חתולים גדולים. חוץ מזה ישנו הסוג שנקרא בעברית חתול. יש חתול בר אפריקני, חתול בר אירופי, חתול חולות. חתול הבית - פליס קאטוס - הוא צאצא של חתול הבר האפריקני. ההבדל העיקרי בין חתול בר לחתול בית זה שחתול בית חי בבית וחתול בר חי בבר. ההבדל הביולוגי ביניהם הוא מזערי. לכן יש זואולוגים שפשוט לא חושבים שחתול בית זה בכלל מין נפרד. אז איך זה קרה? זה קרה הרבה יותר מאוחר מהסיפור עם הכלבים. מהרגע שבני אדם הפסיקו לנדוד והתחילו לעסוק בחקלאות, היה להם המון אוכל. ואז באים מכרסמים ואוכלים את האוכל. ובמקום שיש הרבה מכרסמים - יש חתולים. בני אדם היו בסדר גמור עם זה כי לחסל את העכברים היה אינטרס משותף. אז מתי זה התחיל? התשובה הראשונה והכי מקובלת היא מצרים העתיקה. המצרים מאוד אהבו חתולים, זה מתועד בציורים ותבליטים. קראו לחתול 'מיאו' או משהו כזה. הייתה חתולה אחת ספציפית שקראו לה 'תמיאו' של הנסיך אמנחוטפ השלישי. היא זכתה לקבורת מלכים. עד לא מזמן זו הייתה התשובה המוסכמת - מצרים, לפני כ-6,000 שנה. אבל חתול אחד שינה את הכל. דורון פישלר 23:04 ב-2004 בחפירות ארכיאולוגיות בקפריסין, באתר קבורה מלפני 9,500 שנה, נמצא קבר של איש ולידו חתול. קפריסין זה אי, חתולים לא אוהבים לשחות, הם הגיעו לשם בסירות עם בני אדם. זה אומר שבני אדם התיידדו עם חתולים הרבה קודם, כנראה באזור טורקיה והלבנט לפני כ-10,000 שנה. ואז היה עוד חתול ששינה את המצב. ב-2013 בסין מצאו עצמות של חתולים מלפני 5,300 שנה. מתברר שהם אכלו אוכל מבוסס דוחן (שאכלו מכרסמים שאכלו דוחן). אבל אלו לא היו חתולי הבר האפריקניים, אלו היו חתולים נמריים. כלומר, הקטע הזה שחתולים החליטו לביית את עצמם קרה לפחות פעמיים נפרדות עם שני סוגים שונים של חתולים. הסינים לא המשיכו לגדל חתולים נמריים, החתולים בסין היום הם צאצאי החתול האפריקני. אז התשובה היא שהאדם הראשון שהיה לו חתול היה כנראה באזור הלבנט לפני כעשרת אלפים שנה, אבל זה קרה שוב ושוב במקומות שונים. דורון פישלר 33:27 ב-1889 התפרסמה קריקטורה שמראה צבא של חתולים מומיות. ב-1888 מצאו במצרים אתר קבורה עם 180 אלף מומיות של חתולים. זה היה מקדש של האלה בסטת. אנשים שילמו והקריבו חתולים לאלה. מצאו את האתר הזה ומה עשו עם 180 אלף חתולים חנוטים? חברה בריטית לדשן קנתה אותם. ספינה הפליגה ממצרים לאנגליה עם 19.5 טון של חתולים מצריים עתיקים מתים כדי לשמש בתור דשן בשדות של אנגליה. אז תפוח האדמה שבריטי אכל בתחילת המאה ה-20 - סביר להניח שהיה פעם חתול מצרי. זאת התשובה. קריין 39:20 לפודקאסטים נוספים של רשת עושים היסטוריה ולהצטרפות לרשימת התפוצה של התוכנית בדואר האלקטרוני, בקרו ב-osimhistoria.com או הורידו את אפליקציית עושים היסטוריה מחנות האפליקציות של אנדרואיד.
        ]]></content:encoded>
    </item>
    
    <item>
        <title>פרק השנה 2025 [התשובה]</title>
        <link>https://mat-mo.github.io/podtext/episodes/htshvbh/prq-hshnh-2025-htshvbh.html</link>
        <guid>https://mat-mo.github.io/podtext/episodes/htshvbh/prq-hshnh-2025-htshvbh.html</guid>
        <pubDate>12 בינואר 2026</pubDate>
        <description>Transcript for פרק השנה 2025 [התשובה] from התשובה</description>
        <content:encoded><![CDATA[
            דורון פישלר 00:00 בכיתה א' יעל גילתה כוכב לכת חדש. אמיתי, כוכב לכת שלא היה מוכר עד אז מסביב לשמש אחרת. נמרוד בנה מכשיר שמתרגם את שפת העגבניות. ברצינות, הוא הקליט את הקולות שהעגבניות עושות, הן עושות קולות, כדי לדעת את כמות המים המדויקת שהן צריכות. שניהם למדו במרכז מדעני העתיד, אבל לא עליהם אני רוצה לדבר עכשיו, אלא עליכם. אתם ספציפית, אתם שמאזינים עכשיו ולומדים בכיתה ז' או ח' או ט'. איזה מין אנשים אתם? איזה מין בני ובנות נוער מאזינים לפודקאסטים על מדע והיסטוריה וטכנולוגיה וכאלה דברים? אני מוכן לנחש, בני נוער סקרנים, כאלה שמתעניינים בדברים, כאלה שרוצים ללמוד דברים, לא רק את מה שלומדים בבית הספר, ואולי מסתכלים על העולם קצת אחרת ואולי מחפשים אתגרים קצת יותר מעניינים. אז אם אי פעם הרגשתם שאתם קצת מחוץ למסגרת, זה הזמן להיכנס למסגרת שכן מתאימה לכם. קוראים לזה מרכז מדעני העתיד. שם יומרני, אני יודע, אבל צריך למכור את זה גם להורים שלכם. מה שזה אומר זה שאתם מגיעים למוסדות אקדמיים בארץ כדי ללמוד ברמה אקדמית כבר בזמן התיכון, לבצע מחקרים פורצי דרך, להשתלב במעבדות עם החוקרים הכי טובים בישראל ולהיות עם אנשים סקרנים כמוכם. כי לשנות את העולם זה כיף, אבל זה הרבה יותר כיף כשעושים את זה ביחד. ההרשמה היא לתלמידות ותלמידים בכיתות ז' עד ט' והיא פתוחה עכשיו. אז אם זה אתם, אם הפרסומת הזאת דיברה עליכם, תחפשו ברשת מרכז מדעני העתיד, ואם זה לא אתם, אז סליחה שהפרעתי. התוכניות הן מיזם משותף של מרכז מדעני העתיד ומשרד החינוך. דורון פישלר 01:41 היי, אני דורון, זאת התשובה. הנה שאלה שקיבלתי. שי שאל: שלום דורון, האם אתה חושב ש-ChatGPT הולך להרוס לך את הקריירה? הרי כל אחד ששואל אותך, רוב הסיכויים שלא תענה על השאלה, אבל עם בינה מלאכותית מקבלים ישר תשובה ואף כנראה יותר טובה משלך. אז למה שימשיכו לשאול אותך שאלות? ובכן, שי, זאת שאלה טובה. זאת לא שאלה מנומסת או מלאת טאקט באופן מיוחד ותכלס גם לא מאוד מקורית, כי 'היי, AI הולכת לקחת לך את העבודה' זה משפט שבבימים אלו נכון לגבי הרבה אנשים. מדברים על זה הרבה. אפשר להגיד אותו לאנשים אקראיים ברחוב וזה כנראה יהיה נכון. זאת גם דרך מצוינת לקבל סטירות בפנים, אבל אם זה מה שאתה רוצה לעשות, סבבה. אז כן, זאת שאלה רלוונטית. חוץ מזה, זה גם הפרק הראשון בשנת 2026 ועל פי המסורת שלי, זה הזמן שבו אני עושה את פרק סיכום השנה, סוג של סיכום קטן מאוד של מה שהיה בשנה הקודמת בפודקאסט והסקר שבו נבחרים הפרקים הפופולריים ביותר של השנה. והפרק הפופולרי ביותר זוכה בתואר הפרק הפופולרי ביותר. כאילו, מה עוד נעשה? ניתן לו גביע? בכל אופן, זה בהחלט זמן טוב להעלות שאלות כאלה. אז מה קורה עם התשובה השנה? זאת השאלה בערך ועוד מעט תבוא התשובה לשאלה או מה ש... אוקיי, עכשיו פרסומת כנראה ואחר כך נחזור. דורון פישלר 03:21 מהרגע שמדברים על AI, אז קודם כל צריך להגיד זה שאני מדבר רק למאזיני ההווה כרגע, כנראה, משום שהעסק הזה מתקדם בקצב מהיר מדי. הסיבה שאני לא מדבר על AI הרבה, זה בגלל שאני רוצה שמה שאני אגיד יהיה רלוונטי גם בהמשך ומה שנכון היום לגבי AI לא היה נכון לפני שנה ומה שאני אגיד על AI עכשיו לא נכון בעוד שנה או בעוד חצי שנה. כלומר, לא משנה איזה משפט אני אגיד, זה יתיישן גרוע. אם תשמעו אותי בעוד שנה, זה יתיישן גרוע. יכול להיות שמה שיתיישן גרוע זה המשפט שאמרתי עכשיו, כלומר עצם זה שהוא יתיישן גרוע בגלל שבעצם הכל נשאר אותו דבר. הנקודה היא שאני לא יודע. אין לי מושג מה הולך לקרות. אבל קודם כל, הטענה היא נכונה. כן, זה נכון. אם אנשים רוצים תשובה לשאלה, אפשר לשאול AI כלשהו, Gemini או ChatGPT או מה שזה לא יהיה, עכשיו יש הרבה. אתם יכולים לשאול אותו את השאלה ולקבל תשובה והתשובה הזאת תהיה נכונה ברוב המקרים. דבר שעד לא מזמן לא היה נכון. זאת אומרת, עכשיו התשובה כנראה תהיה נכונה. אם נסתכל על המאגר הענק והעצום של שאלות שאני קיבלתי, אז אני חושב את רובן הגדול אפשר פשוט לשאול AI והוא ייתן תשובה טובה מספיק וגם תשובה מפורטת. לא סתם משפט אחד אלא יכול להיות שהוא גם מאוד יפרט. היא לא בטוח תהיה נכונה, כן? והרבה פעמים גם אם בקווים כלליים זה יהיה נכון, יהיו פרטים קטנים שהם לא מדויקים. כי כן, גם היום אי אפשר באמת לסמוך על AI כי לפעמים הוא מדבר שטויות, גם אם פחות מפעם. עכשיו יש מקרים שבהם זה לא נכון. יש מקרים שבהם הפודקאסט באמת מוסיף למאגר הידע האנושי, כלומר לא מביא מידע שקיים ונגיש ורק צריך למצוא אותו, אלא באמת מביא מידע שאנשים לא ידעו קודם או שהיה מאוד קשה למצוא קודם וזה דבר ש-AI לא יודע לעשות כרגע. השנה לדוגמה היה הפרק 'הקבר עם סימן השאלה'. ובפרק הזה אני מצאתי שאלה שלא הייתה לה תשובה קלה ואם הייתם שואלים AI הוא לא היה יודע את התשובה. לא, הוא נתן תשובות שהן שטות מוחלטת. הוא חירטט דברים. אבל עכשיו אחרי שהוצאתי את הפרק הזה, עכשיו הוא כן יודע. כלומר, אם עכשיו אתם תשאלו AI את השאלה על הקבר הזה, אתם תקבלו את התשובה הנכונה או הפחות או יותר נכונה, משום שהוא מסתמך על מה שאני אמרתי. משום שמהרגע שאני הוצאתי את התשובה הנכונה היא נמצאת שם באינטרנט, אז כולם יודעים אותה, אז AI יודע אותה. למה פחות או יותר? בגלל שהוא קצת מתבלבל. בגלל שבפרק אני בכוונה שיניתי כמה פרטים בנוגע לקבר הזה, אני דיברתי על זה שם, אז גם בתשובות ש-Chat ודומהו נותנים, אז יש קצת סלט של פרטים נכונים והפרטים שאני המצאתי. זה קצת מצחיק, אבל לא מצחיק כמו הטעויות שהוא היה עושה פעם. בכל מקרה, כן, אם אתם רוצים תשובה מהירה וכנראה נכונה לשאלה, לשאול AI כלשהו זה יותר יעיל מלשלוח לי שאלה בטופס ואז לחכות כמה שנים עד שאני אולי אגיע אליה ואקליט עליה פרק. זה נכון. אבל מישהו באמת מקשיב לפודקאסט הזה כדי לשמוע תשובות? באמת? כלומר, יש לכם שאלה שאתם לא יודעים את התשובה עליה אתם מחכים שאני אענה עליה? כי זה לא אסטרטגיה טובה. זה לא באמת העניין. מישהו אמר עליי, סליחה, אני אחכה עד שהחתול יפסיק לחדד פה ציפורניים. הבאתי עץ חתולים לפה בתור ציוד אודיו. כן, נכון, הבאתי את זה בתור כדי שיעזור עם ההדהוד בחדר, כלומר שירפד את החדר, ואז בא חתול ואז הוא מחדד עליו ציפורניים. יופי. מישהו אמר לי פעם ש'אה, דורון פישלר זה הבנאדם הזה שמדבר במשך 40 דקות על תשובה שאפשר היה לתת תוך שני משפטים'. ואני חושב שזה היה אמור להעליב, אבל זה לגמרי נכון. זה ממש נכון. אני מעולם לא טענתי שאני המקור הכי טוב לתשובות מהירות. אבל אני לא רוצה לספר את התשובה הכי מהירה. אני רוצה לספר סיפור. אני רוצה לדבר על דברים שמעניינים אותי. אני רוצה להיכנס לתחום שאני לא הכרתי לפני זה ולא סתם לקבל את התשובה. כלומר, התשובה היא לא... התשובה היא לא לא. או שהיא שש. או שהיא תלוי במצב. אלא להבין את הקטע. זאת אומרת, למה זה קורה ולספר את כל הסיפור של זה ואני לא חושב ש-AI עושה את העבודה הזאת כל כך טוב במקומי. אז לא מהבחינה הזאת אני לא חושב ש-AI יחליף אותי. אבל זה בטח לא יהיה נכון להגיד שזה לא ישפיע עליי בכלל, כי זה כן. פעם אני הייתי אומר תשלחו לי שאלות אבל אל תשלחו לי שאלות שאתם יכולים למצוא סתם בגוגל כי אותי לא צריך בשביל זה. כמה זמן נמשכה מלחמת 100 השנים? אתם לא צריכים לשאול אותי, פשוט אתם נכנסים לגוגל אתם כותבים 'מלחמת 100 השנים' ואתם מוצאים את התשובה. התשובה היא 116 שנים דרך אגב. עכשיו זה קצת יותר מזה, כי עכשיו גם כשמדובר בשאלות קצת יותר מורכבות שעד עכשיו אי אפשר היה פשוט לקבל תשובות עליהן כששואלים עכשיו, עכשיו כן. שואלים עכשיו והוא נותן תשובה. ושוב, לא צריך אותי בשביל זה וזה מה שמשנה את איך שאני בוחר שאלות. כי השאלות שאני רוצה הן שאלות שהן יותר מורכבות. הייתה פעם לפני לא מזמן כל כך שאני התלוננתי על זה לשלי ומוץ, אמרתי 'אני כאילו אין לי כבר שאלות', כאילו יש לי טופס ענק מלא בשאלות אבל כולם זה שאלות שלא מעניינות כי אפשר לענות עליהן במיוחד. ואז לקחתי אקראית אני אמרתי אוקיי מה עם השאלה הזאת כאילו מאיפה הגיעו החתולים למה בני אדם התחילו לגדל חתולים ואז הם אמרו רגע אבל זאת שאלה טובה ואז אני אמרתי אה נכון ואז הקלטתי על זה פרק. אז לא דוגמה טובה. אז הרבה יותר קשה לי לבחור שאלות בצורה כזאת כי אני באמת מחפש דברים שאי אפשר לקבל עליהם תשובה בקלות. וזה אומר שלענות על כל שאלה באופן מעניין יותר וש-AI לא יוכל לתת, זה יותר קשה. וזה המצב. זה איך שזה נמצא כרגע. אני עדיין רוצה בעיקר שאלות שניסיתם כבר, שבדקתם ו-AI לא נותן תשובה טובה משום שלאף אחד אין עדיין תשובה טובה ואז אולי אני אוכל לחקור את זה ולמצוא את התשובה שאנשים לא ידעו קודם. לפעמים זה עובד, לפעמים גם לא. חוץ מזה יש את הסקר. בכל שנה יש את הסקר. אני מבקש מכם לבחור את הפרקים שהכי אהבתם השנה ואתם בוחרים ואז אני מופתע או לא מופתע מזה. אז ככה, השנה במקום החמישי ברשימת הפרקים הכי פופולריים הגיע הפרק 'איך עושים דרקון' כי דרקונים זה כיף. אל המקום הרביעי הגיע לוסי 1, לוסי הראשון. לוסי היה פרויקט של שלושה פרקים על נושאים שונים שקשורים לאבולוציה והם השתתפו בסקר בתור שלושה פרקים שונים וזה שהגיע למקום הרביעי הוא הראשון מביניהם. שני האחרים הגיעו יחד למקומות מאוד נמוכים ויש מצב שזה בין השאר משום שאנשים לא בהכרח זוכרים מה היה בכל אחד מהם אז הראשון מבין השלושה קצת זוכה על חשבון האחרים. זה דבר שקורה כי זה תמיד בעייתי כשיש קבוצות, כלומר אם יש שלושה פרקים שהם סוג של אותו דבר אז אנשים לא בהכרח זוכרים מה זה מה. זה בסדר. מצד שני יכול להיות שאנשים באמת אהבו יותר את הפרק הראשון בגלל שהם נהנו מהניסוי על הפתגם הסלאבי העתיק. ואם כבר מדברים על זה, אז קצת הערת אגב ארוכה. הסקר הזה לבחירת הפרק האהוב כלל גם שאלה פתוחה והשאלה הייתה זאת: בלי לבדוק, מהזיכרון בלבד, מה היה המשפט המקורי בניסוי האבולוציה בפרק לוסי? וזה מעניין, זה קצת מעריך את הניסוי. קודם כל צריך להגיד שהרבה אנשים זכרו נכון ובאופן מדויק שהמשפט שאני מדבר עליו היה למעשה פתגם סלאבי עתיק אומר: אם אין ביצים תאכלו תרד ואם אין חבל, חלב ודבש. זה היה המשפט. אבל כצפוי היו גם אנשים שלא זכרו בדיוק את המשפט ולכן כמה מהתשובות שקיבלתי לשאלה הזאת הן: פתגם סלאבי עתיק אומר שהדרך להכין משהו סבתא שוקולד תרנגול ואז איזו מחיאת כף. פתגם סלאבי עתיק אומר משהו משהו וואלה לא זוכר מי שלא טוב לו יום טוב לו. משפט סלאבי עתיק אומר משהו שאני לא זוכר על עגבניות. שני ילדים רוקדים סמבה. מי שתולה חצילים בשבת יתעורר עם חתול על הרגליים. משהו עם תה מסלובניה. משפט גרוזיני מפורסם אומר אם אין מרק תאכלו ביצים ואם אין ביצים חלב כיף כף כף. משהו עם מרפק, מרפק? משהו כמו אם אין לחם אין תורה בים בם בם תירס חם. משפט סיני עתיק אומר אם אין חלב בכד תשתו מי נהר טד טד טם טם טם. החלק שבו הכי התקשיתם ככה מתברר זה לזכור מאיפה המשפט הגיע, כי אחרי שבניסוי המקורי המשפט כבר עבר ממשפט סלאבי לסיני ולספרדי בגרסה הזאת, אז היו אנשים שזכרו את זה כפתגם תאילנדי, קווקזי, ארמני, פולני, נורדי, ויקינגי, יפני, שוודי, סיני, סרבי, ספרדי, סובייטי וסמואי. כל אלה תשובות שהגיעו. וכל זה מוכיח שאנשים לא זוכרים כל כך טוב משהו שהם שמעו ממש מזמן, שזה לא מפתיע בכלל ולא היה צריך ניסוי כדי לגלות את זה, אבל היי, עשינו את זה בכל זאת. אניוואי, כל זה היה על המקום הרביעי. במקום השלישי ברשימת הפרקים הפופולריים של השנה הגיע 'איך לרוקן את הים התיכון', שהוא פרק מגניב. דבר אחד בקשר לפרק הזה, יש מושג שהתחלתי לקרוא לו 'האדל'. זה אחרי שסיפרתי בפרק לאן נעלמה מורן משהו על אדל, אז קיבלתי מיליון תגובות שמתקנות אותי כי על אנשים שמכירים את השם אדל וההיסטוריה שלו יותר טוב ממני. אז לכל פרק יש את האדל שלו שזה הפרט שהזכרתי או שלא הזכרתי שכולם מזכירים לי. אז האדל של הפרק על איך לרוקן את הים התיכון היה פרויקט אטלנטרופה. המון אנשים שאלו אותי למה לא הזכרתי את פרויקט אטלנטרופה ושלחו בטוויטר ובכל מיני מקומות למה לא הזכרתי את פרויקט אטלנטרופה. אז קודם כל אם אתם רוצים לשמוע על פרויקט אטלנטרופה שהוא תוכנית מטומטמת חסרת כל היתכנות תכלית או היגיון לייבש חלק מהים התיכון, אז יש פרק של עושים היסטוריה עם רן לוי שעוסק בדיוק בזה. וגם את זה אנשים סיפרו לי שרן לוי כבר סיפר על זה. כן, נכון, הוא סיפר על זה. אתם מוזמנים להאזין לפרק עם רן לוי על זה. וחוץ מזה למה לא הזכרתי את זה? אז ככה, זה משום שזאת הייתה תוכנית מטומטמת חסרת כל היתכנות תכלית או היגיון. כלומר בגדול אני לא רוצה לספוילר את כל הזה אבל בגדול בא מישהו ואמר בואו נייבש את הים התיכון. אנחנו יכולים לעשות את זה? לא. זה יועיל למישהו? לא. למעשה זה יגרום הרבה מאוד נזק. זהו. כלומר אם יש משהו מדהים בפרויקט הזה זה איך משהו שהוא בבירור כל כך מטומטם נשאר דבר שמדברים עליו לאורך הרבה זמן. שגם זה נושא מעניין לדבר עליו אני מניח. במקום השני, הפרק השני הכי פופולרי השנה היה 'האם שני ילדים עוקבים אחריי'. אם לא שמעתם אז זה פרק שעוסק בזה. עכשיו שלי כמובן מכניסה את האפקט של הילדים הצוחקים. האם שני ילדים עוקבים אחריי היה פרק לייב, פרק שהקלטנו לפני קהל במרכז ענב בתל אביב ובגריי ובכמה מקומות אחרים. זה דבר שקורה לפעמים. זאת הייתה הפעם היחידה בינתיים לפחות שפרק כזה שפרק שהוקלט לייב היה מאוד פופולרי כי בדרך כלל מאוד מאוד קשה לעשות את הפרקים האלה משום שזה צריך לעבוד גם בתור משהו שהוא על הבמה ולקהל, הקהל צריך לראות משהו, וגם בתור פרק, פרק שרק שומעים. אבל העניין הזה של אפקטים קוליים שאתם כבר שמעתם בטוח, שאתם כבר שמעתם אבל אולי לא הכרתם, אז כן זה נורא מעניין ובגלל זה אנשים אוהבים את זה וגם שם אני גיליתי כמה דברים שאנשים לא ידעו קודם. אבל כל אלה לא זכו במקום הראשון. הפרק שזכה בסקר, הפרק הפופולרי של השנה בהפרש מאוד גדול ובאופן ממש לא מפתיע - 'הקבר עם סימן השאלה'. שדיברתי עליו כבר בפרק הזה. זה לא מפתיע כי אם אתם עוקבים אחרי הסקרים האלה מדי שנה אתם יודעים שלפרקי סיפורים יש נטייה לנצח בסקרים האלה. דווקא הפרקים שבהם אני לא ממש עונה על שאלה אלא מספר סיפור, הם די תמיד מנצחים ו'הקבר עם סימן השאלה' היה סוג של פרק סיפור, סיפור על עצמי, אבל זה היה הדבר הכי דומה שהיה לזה השנה. ואין לי שום ויכוח עם זה כי זה פרק שאני מאוד מאוד אוהב, סוג של הרפתקה אישית שאני הייתי חלק ממנה. וזה פרק גם שהעבודה עליו נמשכה כמעט שנתיים לסירוגין. זה פרק שאני מאוד מאוד אוהב, אז אתם צודקים. וכמו שאמרתי זה דוגמה לסוג השאלות שאני הייתי מאוד שמח לענות עליהן, זה פשוט מאוד קשה לענות עליהן. דרך אגב יש עוד השפעה של הפרק שאני לא ציפיתי לה, זה ההפיכה של הקבר המסוים הזה שאני מדבר עליו שנמצא בבית קברות בפריז לאתר תיירותי, כי מאז שהפרק יצא אני קיבלתי צילומים של לא משפחה אחת ולא שתיים ולא שלוש אלא יותר שהגיעו אל הקבר הזה והצטלמו איתו למרות שבכוונה לא עשיתי את זה קל במיוחד למצוא אותו. וכמה מהמשפחות סיפרו שבשביל הילדים שלהם, ילדים מאזיני 'התשובה', זאת הייתה אחת האטרקציות העיקריות בביקור בפריז. שזה סבבה, כי כמו שאמרתי זה בית קברות מאוד יפה, שווה לבקר שם בכל מקרה, אבל מבין הדברים שהפודקאסט הזה לא חשב שהוא ישפיע עליהם, אז מודל ההתנהגות של תיירים ישראלים בפריז מתברר שזה אחד מהם. וזהו. הייתי מאוד שמח לעשות פרק כזה פעם בחודש, רק שלא כל יום או כל חודש אפשר למצוא כזאת חידה יפה באמצע עיר. אניוואי, 'הקבר עם סימן השאלה' וזה הפרק של 'התשובה' שהכי אהבתם בשנת 2025. שנת 2026 תהיה הרבה יותר טובה מהקודמת, אני כמעט בטוח. וזהו. אז כרגיל, שלי נוי עורכת את הסאונד של הפרק הזה ושל כל הפרקים של 'התשובה' חוץ מ... דור קומטי עשה איזה קאמבק מפתיע לפרק אחד. היי. ייעוץ ותמיכה מורלית מוץ, כל צוות 'עושים היסטוריה', תודה. אני עושה המון הרצאות בזמן הקרוב. אני מרשה לעצמי להניח שרוב המאזינים של הפרק המסוים הזה זה באמת מאזיני ההווה, כלומר אתם מאזינים כנראה בינואר 2026 וזה אומר שיש המון מקומות שאתם יכולים לשמוע אותי מדבר על דברים בקרוב. אתם מוזמנים ל-doronfishler.com כדי לראות איפה ועל מה אני מדבר. יש בתל אביב ויש בירושלים ויש בחיפה ובלונדון ומזכרת בתיה וכפר סבא. יכול להיות שזאת הרשימה המלאה, אני לא לגמרי בטוח. וכמובן כרגיל אתם מוזמנים לשלוח לי שאלות בעמוד בטופס שנמצא באתר doronfishler.com. אבל תעשו טובה, המשימה שלכם השנה זה לשלוח לי שאלות ש-AI לא ידע לענות עליהן אבל אני כן. דברים קשים, דברים שאתם נתקלתם בהם. אם נתקלתם בקבר מסתורי באיזשהו מקום בפריז, אם מצאתם מילה שהיא אותו דבר בסמואית ובעברית, דברים כאלה, אלה הדברים שאני רוצה לדעת עליהם, אוקיי? אל תשאלו אותי עוד פעם למה ללב יש צורה של לב, עניתי על זה כבר. יאללה בהצלחה.
        ]]></content:encoded>
    </item>
    
    <item>
        <title>פרק 1: חשיבת חוף מזרחי מול חוף מערבי, מספרים וסיפורים, כמה שווה אובר</title>
        <link>https://mat-mo.github.io/podtext/episodes/vptyqst/prq-1-khshybt-khvp-mzrkhy-mvl-khvp-m-rby-msprym-vsypvrym-kmh-shvvh-vbr.html</link>
        <guid>https://mat-mo.github.io/podtext/episodes/vptyqst/prq-1-khshybt-khvp-mzrkhy-mvl-khvp-m-rby-msprym-vsypvrym-kmh-shvvh-vbr.html</guid>
        <pubDate>23 בינואר 2024</pubDate>
        <description>Transcript for פרק 1: חשיבת חוף מזרחי מול חוף מערבי, מספרים וסיפורים, כמה שווה אובר from אופטיקאסט</description>
        <content:encoded><![CDATA[
            ניב 00:00 היי, ברוכים הבאים לאופטיקאי מדופלם, גרסת הפודקאסט. אני מנסה ללכת לישון כל יום קצת יותר חכם ממה שקמתי, ובואו תצטרפו אליי למסע הזה. בשנה וחצי האחרונות אני כותב בלוג בשם אופטיקאי מדופלם שבו אני משתף דברים מעניינים שאני לומד ומוצא לאורך הדרך. ועכשיו אני מנסה עוד דרך לשתף בחלק מהסיפורים שאני כותב עליהם בבלוג, וזה הסיפור של הפודקאסט הזה. אז שוב, ברוכים הבאים לפרק הראשון אי פעם, בכורה עולמית של הפודקאסט של אופטיקאי מדופלם. ניב 00:27 ובשביל הפרק הראשון בחרתי את אחד הסיפורים שהכי נהניתי לכתוב עליהם, גם כי הסיפור עצמו הוא מאוד מעניין לדעתי, וגם כי הוא מספק דרך מאוד אפקטיבית לנתח איתה חברות. אז הסיפור מתחיל עם צ'רלי סונגהרסט, שהיה מנהל האסטרטגיה של מייקרוסופט במשך הרבה שנים ואחר כך משקיע פרטי שהשקיע בקרוב ל-500 חברות, ולמד הרבה תובנות מעניינות לאורך הדרך הזאת. וביולי 2020 הוא התארח בפודקאסט Invest Like the Best כדי לספר על חלק מהן. בין היתר הוא סיפר שם על הפרספקטיבה שלו לגבי ההבדלים בין תרבות החוף המזרחי בארצות הברית, בעיקר אזורים כמו ניו יורק ובוסטון, לבין החוף המערבי, שם נמצאת סן פרנסיסקו והסיליקון ואלי. הרבה תעשיות מתרכזות בניו יורק וכמובן שגם התעשייה הפיננסית, וול סטריט, גולדמן זאקס, המשרדים של כל הבנקים הגדולים נמצאים בניו יורק. והתרבות בחוף המזרחי מאוד מבוססת על היררכיה וסטטוס. יראת הכבוד שעובדים רוכשים כלפי השותף שאחראי עליהם במקינזי או הדירקטור בגולדמן זאקס היא הרבה יותר משמעותית מהאופן שבו עובדים בטק מתייחסים ל-CTO שלהם או לפרטנר בקרן הון סיכון. ואנשים שם לוקחים מאוד ברצינות את החליפות שלהם, הנעליים שהם הולכים איתן, השעון, המכונית, ומרגילים גם להעריך אנשים שהם פוגשים לפי סימני הסטטוס האלה. צורת החשיבה של אנשים שמתעסקים בלסגור עסקאות או להשקיע במניות הרבה פעמים נוטה להסתכל על העולם כמו על משחק סכום אפס. כדי שצד אחד יקבל מחיר יותר טוב בעסקה, הצד השני צריך לצאת ממנה בתנאים קצת פחות טובים. כדי שמשקיע אחד ייצר אלפא או תשואה עודפת, משקיע אחר צריך להשיג תשואה פחות טובה מהשוק. בחוף המערבי לעומת זאת, התפתחה תרבות של היפים. אנשים שהם אופטימיים וקצת חולמניים ורומנטיים לגבי העתיד, שסומכים על הטוב לב של אנשים אחרים ופחות מתרשמים ממעמדות וסימני סטטוס פורמליים. אחת הדרכים שהתרבות הזאת באה לידי ביטוי היא גם בסצנת הטכנולוגיה שהתפתחה בצפון קליפורניה. סטארטאפים שקמים בטענה שהם הולכים לעשות את העולם מקום טוב יותר. משהו שממחיש את זה הוא המנגנון של Convertible Note שהרבה יזמים בתחילת הדרך מגייסים איתו כסף. וזה בעצם בסך הכל פתק שאומר: תאשר שקיבלת ממני כסף, לך תעבוד על הסטארטאפ שלך ואם משהו ייצא מזה ותתחיל לגייס כסף וזה קצת יצליח, אז נראה כבר מה אני הולך לקבל. צריך רמת אמון מאוד מאוד גבוהה בין אנשים בשביל שכלי כזה יהיה כל כך פופולרי. ובכלל כל הקונספט של לתת לפאונדר או לפאונדרית כסף ואז לשלוח אותם לעשות מה שהם רוצים בלי יותר מדי פיקוח. וסונגהרסט טוען שאפשר להבין איך דווקא בתרבות הזאת נבנו חברות של טריליון דולר, שכולן נבנו בחוף המערבי. כי בחוף המזרחי, ברגע שזה היה גדל למיליארד דולר, כבר היו מתחילים כל הוויכוחים על איך למכור את זה או לפחות איך להתחיל לקצץ עלויות ולעשות אופטימיזציה. ניב 05:40 הניתוח הזה של תרבות חוף מזרחי מול תרבות חוף מערבי הוא מאוד מעניין והוא גם נותן דרך טובה להסתכל על ההבדלים בגישות האלה. מה שסונגהרסט לא נותן לנו זה את התשובה לשאלה איזה גישה היא נכונה, שזה מה שהכי היינו רוצים לדעת. אבל התשובה המורכבת היא שאין גישה אחת שהיא תמיד נכונה. היה הרבה יותר קל אם היינו יודעים לאיזה חוף אנחנו יכולים להצטרף ופשוט תמיד להיות צודקים. וזה באמת מאוד מפתה להאמין למישהו כמו קתי ווד או צ'מאת פליהפיטיה או מארק אנדריסן כשהם מתארחים בפודקאסט או בריאיון והם מסבירים למה טסלה או ביטקוין או איזה ספאק או מטבע קריפטו הולכים להפוך לאייפון הבא ולשנות את כל איך שאנחנו חיים. הם אנשים מאוד אינטליגנטיים ונשמעים מאוד משכנעים והם גם באמת עשירים ומצליחים. אבל מצד שני הם גם טועים הרבה, ובעיקר לגבי כל מיני ספאקים או לגבי כל מיני מטבעות קריפטו. אז אולי צריך להקשיב דווקא לכל מיני מנהלי קרנות פסימיים שיושבים עם מבט מאוד זועף ובוליש ועם חליפה ועניבה ב-CNBC ומסבירים לנו שהשוק בבועה ומניות הטק נסחרות במחירים מופרכים והולכות לקרוס כל רגע. מצד שני את האייפון הם בטח פספסו עם הגישה הזאת וזה פספוס של 3 טריליון דולר. אז הלוואי שהיה פשוט נכון להתמסר לגמרי לאחד החופים, אבל התשובה המבאסת היא שאנחנו נצטרך להשתמש במאמץ קוגניטיבי ולשלב בין שתי הגישות האלה. זה יהיה קצת יותר מורכב, אבל הנה סיפור של איך אפשר לגשר על המתח שבין שתי הגישות האלה בצורה מאוד אפקטיבית. ניב 07:44 והסיפור שנדבר עליו הוא על אובר, אפליקציית הנסיעות שבאופן בלתי ייאמן עדיין לא פועלת בישראל אבל באמריקה היא כבר מזמן הפכה לפועל, בואו נעשה אובר לשם. ואנחנו הולכים לחזור אחורה כמעט 10 שנים ליוני 2014 כשהחברה עדיין הייתה סטארטאפ שפעל בעיקר באזור סן פרנסיסקו. אני במקרה גם עברתי לגור בסן פרנסיסקו בתחילת שנת 2014 ודי מהר לימדו אותי שאובר זה הדרך להגיע ממקום למקום. זה הרבה יותר נוח בטח מהתחבורה הציבורית ואפילו מהמוניות, לא צריך להתעסק עם מזומן ואיך למצוא מונית ודברים כאלה וזה גם הרבה יותר זול היה בזמנו כשקרנות הון סיכון סבסדו את הנסיעות. ואפילו עברנו לשם עם חבילת רילוקיישן שהיינו אמורים לקבל איתה רכב שכור לחודש הראשון ואיכשהו הצלחתי להחליף את זה בזה שבתקציב מסוים לאוברים בתחילת הדרך וזה הספיק ל-3 או 4 החודשים הראשונים של אוברים. והחוויה הזאת לימדה אותי שאני לא צריך לקנות אוטו בכלל ואני יכול להמשיך להשתמש באובר. ביוני 2014 בזמן שאובר גייסו את הסבב גיוס שאני תיכף הולך לדבר עליו, הייתה גם הפעם הראשונה שנסענו ללאס וגאס והיינו שם באיזה מחזה זמר שם מחוץ לסטריפ, לאזור של המלונות, וכשהוא נגמר היה תור של יותר מ-100 אנשים בחוץ שחיכו למונית שתיקח אותם חזרה למלון אבל לא היו מוניות. ופשוט עמדנו שם ומתוך אינסטינקט הושטתי את היד לכיס הוצאתי את הטלפון פתחתי את האפליקציה של אובר רק כדי לגלות כמובן שאובר לא פעל אז בלאס וגאס. ואפילו האנשים מאחוריי שראו את זה התחילו להסתלבט על הדביל הזה מסן פרנסיסקו שחושב שהוא יכול להזמין פה אובר. כמובן שהיום יש בכל מלון בלאס וגאס נתיב ייעודי לפיקאפ ודרופ-אוף של אובר, יש להם אזורים ייעודיים שהם פועלים בהם, כבר השתלטו לגמרי על העיר. וזה הייתה חלק מהמטרה של הסבב גיוס שהם גייסו ביוני 2014. הם רצו להתרחב לשאר המדינה כולל ללאס וגאס ובשביל זה הם גייסו 1.2 מיליארד דולר מה שנחשב להרבה מאוד כסף ב-2014 לפי הערכת שווי של 17 מיליארד. ניב 09:40 וזה תפס את תשומת ליבו של אשואת דמודראן, פרופסור לפייננס מאוניברסיטת ניו יורק, שיש לו קורס מאוד מפורסם על וולואציה, איך להעריך שווי של עסק. והוא כתב על אובר פוסט בבלוג שלו תחת הכותרת "נסיעת מונית לעבר ההתעשרות". ושוב דמודראן הוא פרופסור ב-NYU שכמובן ממוקמת בחוף המזרחי וזה מה שהדמות שלו הולכת לסמל בסיפור שלנו. אז הפוסט שלו נפתח באמירה שוולואציה של 17 מיליארד דולר זה מספר דמיוני בשביל עסק שמכניס כמה מאות מיליונים ואין לו שום רווח תפעולי. מילת המפתח שהצליחה להצדיק את זה היא Disruption. אובר משנה את הדרך שבה אנשים משתמשים במוניות, כמו ש-Airbnb משנים את הדרך שבה אנשים מוצאים מקומות לינה, כמו ש-Dropbox משנים את הדרך שבה אנשים מנהלים את הקבצים שלהם. ואם מסתכלים על הגודל של העסקים שלהם הם עושים את ה-Disruption, אפשר להבין למה השמיים הם הגבול בכל מה שנוגע להערכות שווי. אז דמודראן הסתכל על העסקים שאובר עושה להם Disruption, הוא הסתכל על שוק המוניות הגלובלי וראה שהוא מגלגל בערך 100 מיליארד דולר בשנה, ובנה מודל שמניח שזה הולך לצמוח בקצב שנתי של 6% ותוך 10 שנים אובר תשתלט על 10% מתוך זה. משהו שהוא טען שהיא הנחה די מפרגנת. ומהנחות הנדיבות האלה הוא בנה מודל DCF (Discounted Cash Flow) שמחשב את הערך הנוכחי של כל הרווחים שאובר הולכת לייצר מהיום ועד הנצח, וזה הגיע ל-5.9 מיליארד דולר. ושוב, הסבב היה לפי וולואציה של 17 מיליארד. ואני רק אעצור רגע כדי להכיר בעובדה שהזכרתי את המושג DCF, אני לא הולך להיכנס למכניקה של איך המודל הזה עובד. זה משעמם לעשות בפודקאסט ועלול להיות משעמם גם לא בפודקאסט. אני אשים כמה לינקים ב-Show Notes. בקצרה אני רק אגיד שזה נושא שנוי במחלוקת והמחלוקת היא הנושא של הפרק הזה. כי מודל DCF הוא כמובן אחד הכלים החשובים בארגז הכלים של משקיע חוף מזרחי. זו דרך לנסות לחזות את העתיד של עסק דרך מודל באקסל. והביקורת היא כמובן שהשקרים הכי בוטים בהיסטוריה נכתבו במייקרוסופט אקסל. אפשר לשחק עם המספרים איך שרוצים. אין שום בדיקה בוורד או בגוגל דוקס אם כותבים שגיאת כתיב או שגיאת תחביר אז יש קו אדום מתחת והצעה לתיקון, אבל אין שום דבר שבודק את ההיגיון של מה ששמים במודל באקסל. ולהגנתו של דמודראן הוא לא משתמש במודלים שלו בפנאטיות דתית, הוא לא חושב לרגע שהוא יכול באמת לחזות את העתיד בדיוק. והוא פועל תחת הגישה שכל המודלים הם שגויים אבל חלקם שימושיים. והאופן שבו הוא מנסה להיות שימושי עם המודלים שלו הוא לנסות להראות באיזה הנחות צריך להאמין כדי שהערכת שווי מסוימת תהיה הגיונית. ותחת הגישה הזאת הוא בנה משפחה שלמה של מודלים עם כל מיני הנחות לגבי גודל השוק, הנתח של אובר מתוכו, מה ה-Take Rate כמה מתוך כל נסיעה אובר שומרת וכן הלאה. ודרך זה הוא הראה שבשביל להצדיק 17 מיליארד דולר של וולואציה שוק המוניות העולמי יצטרך להגיע ל-300 מיליארד דולר ואובר תצטרך להשתלט על 20% ממנו, מה שלטענתו זה תסריט מאוד לא סביר. זה הביא אותו לשורה התחתונה של הפוסט, דמודראן קבע שאובר היא Overpriced אפילו שהשתתפו בגיוס הזה כמה מהקרנות הכי מתוחכמות ומצליחות בסיליקון ואלי. דמודראן טען שהם עשו טעות, הם נתנו לטבעת הביצה שלהם ולהתלהבות מסטארטאפ סקסי וחם לשבש את שיקול הדעת שלהם. ניב 13:05 ומה קרה אחרי שדמודראן העלה את הפוסט הזה לאינטרנט? אחד מאותם דברים מדהימים שקורים לפעמים באינטרנט, זה התפתח לדיון. ביל גורלי הוא אחד ממשקיעי הון סיכון הוותיקים והמצליחים בסיליקון ואלי, אחד מאלה שחברים באופן קבוע במידאס ליסט, והוא היה שותף בקרן בנצ'מארק שהובילה את סיבוב ההשקעה באובר שלוש שנים קודם לכן ב-2011. וביל גורלי הולך לייצג בסיפור שלנו את חשיבת החוף המערבי. ובאופן מדהים הוא ענה לפוסט של דמודראן. בפוסט תגובה שביל גורלי פרסם בבלוג שלו תחת הכותרת העוקצנית "How to Miss by a Mile" או "איך לפספס מקילומטר", הוא נתן שם מה שהוא קרא לו נקודת מבט אלטרנטיבית על גודל השוק של אובר. ומה הייתה נקודת המבט האלטרנטיבית שלו? אז קודם כל ביל גורלי התחיל מלהזכיר את התחזית המפורסמת של מקינזי על שוק הסלולר שהיא ביצעה עבור חברת הטלפונים AT&T ב-1980. AT&T הייתה מונופול ששלט בשוק הטלפונים באמריקה במשך עשורים והיה להם גוף מחקר בשם Bell Labs שאחראי על הרבה מהמצאות הכי קריטיות של המאה ה-20 בטכנולוגיה. הם המציאו את הרדאר, את הטרנזיסטור, את מערכת הפעלה יוניקס ובין היתר הם המציאו שם טלפון סלולרי בשלב די מוקדם. ומה ש-AT&T ניסתה להבין זה האם לצעצוע הזה שפיתחו ב-Bell Labs יש פוטנציאל מסחרי, האם שווה להפוך את זה למוצר. ולצורך זה הם שכרו את מקינזי שחקרו וחזרו עם הערכה שעד שנת 2000 יהיה לכל היותר באמריקה ביקוש ל-900,000 מנויים סלולריים. מספר די קטן. בפועל עד שנת 2000 היו באמריקה מעל 109 מיליון מנויים סלולריים, פי 120 מזה, אבל מקינזי לא ראו את זה קורה. ועל בסיס הטעות הזאת של מקינזי AT&T החליטה ב-1980 שאין טעם להשקיע במוצר הזה. עשור לאחר מכן שוק הסלולר התחיל לצמוח וכדי לא לפספס אותו AT&T נאלצה לרכוש חברה בשם McCaw Cellular ב-12.6 מיליארד דולר. זה המון כסף ב-1993 וזה המחיר ש-AT&T שילמו על הטעות הזאת של מקינזי. ומה שביל גורלי טען זה שדמודראן חוזר על אותה טעות שהיועצים של מקינזי עשו ב-1980. הוא לוקח הנחות מצומצמות מדי, אין לו את האינטואיציה לראות את גודל המהפכה שאובר מביאה איתה. זה לא סתם עוד שירות מוניות שבמקרה הטוב ישתלט על 10-20% מהשוק תוך 10 שנים. ביל גורלי הסביר שאובר מספקים חוויה שונה באופן קיצוני, A Radically Different Experience. זמני האיסוף באובר הרבה יותר מהירים ממוניות, אובר יכולים לשרת אזורים גיאוגרפיים פרווריים שמוניות כמעט לא מסתובבות שם כי הסיכוי שהם ייתקלו בנוסע הוא כל כך נמוך, אבל כשהשידוכים נעשים באפליקציה אז יש לזה הצדקה כלכלית ואז גודל השוק בעצם הולך וגדל. התשלום באפליקציה חוסך את הסרבול של התעסקות עם מזומן ועם עודף. יש מערכת דירוג הדדית שהנוסע מדרג את הנהג והנהג את הנוסע וככה כולם מתנהגים בצורה אדיבה ומנומסת יותר. הנוסעים באובר מרגישים יותר בטוחים כי יש תיעוד לכל נסיעה וככה גם אם הם שוכחים משהו באובר יש להם איך להשיג אותו חזרה. שלא לדבר על הגמישות במחיר שמתאימה את עצמה להיצע ולביקוש. אני גם חוויתי את זה הרבה פעמים אחרי כל משחק של הגולדן סטייט ווריורס למשל יש אזור ייעודי מחוץ לאצטדיון לאיסוף של אובר והרבה נהגי אובר עובדים רק בשעות האלה כי הם יודעים שתהיה להם הזדמנות לעשות כסף, יהיה יותר ביקוש ואז המחירים יעלו. כשהייתי בפסטיבל קוצ'לה שקורה במדבר פאלם ספרינגס 4 שעות נסיעה מלוס אנג'לס, פגשתי הרבה נהגים שהגיעו כל הדרך מלוס אנג'לס רק בשביל הסופ"ש הזה כי הם ידעו שיהיו הרבה אנשים שבסוף הפסטיבל ירצו להגיע לאיפה שהם ישנים. ויצא לי גם לדבר עם נהגי אובר שאמרו שבעיקרון בשבת בערב הם לא עובדים, הם מבלים עם המשפחה שלהם, אבל הם מסתכלים על האפליקציה ואם יש מה שנקרא Surge Pricing, מה שאומר שיש מחסור בנהגים עודף ביקוש המחירים עולים, אז יש מצב שהם יחליטו שזה משתלם להם והם ייצאו לעבוד בשביל לעשות עוד כסף. והפוסט של ביל גורלי הזכיר עוד כמה דוגמאות שבהן אובר הם לא רק תחליף לנסיעה במונית אלא ממש מייצרים מקרי שימוש חדשים, כמו הדוגמה של הנסיעות בפרוורים. עוד דוגמה כזאת היא Date Night של זוגות שבעיקרון מעדיפים לא לנהוג הביתה אחרי שהם שתו כוס יין, אבל בעבר לא היו משתמשים במונית בשביל לצאת למסעדה אבל אובר זה כל כך נוח שזה כבר גורם להם לחצות את הקו ולהשאיר את הרכב שלהם בבית. ועוד דוגמה היא תחליף לרכב שכור בנסיעות. בעבר נסיעת עבודה למקום כמו הסיליקון ואלי התחילה בדלפק השכרת הרכב, אבל אובר זה תחליף כל כך זמין ונוח שאפשר להגיע איתו למלון ואחר כך למשרד של הלקוח או לכנס וככה גם לא צריך לנהוג אחרי טיסה ארוכה. וכל זה זה רק ההתחלה. הנקודה הבאה של גורלי היא שאובר בונה בהדרגה משהו שהוא הרבה יותר גדול מתחליף למוניות, הרבה הרבה יותר מזה. היא בונה תחליף לבעלות על רכב. וכשלוקחים את כל זה בחשבון מקבלים TAM (Total Addressable Market) שהוא הרבה יותר גדול מה-100 מיליארד דולר שדמודראן העריך להם בצורה מפרגנת. גורלי העריך שהשוק הזה הוא איפשהו בין 450 מיליארד ל-1.3 טריליון דולר. ועוד משהו, בעולם החדש הזה שאובר במו ידיה בונה דרך מהפכת התחבורה שהיא מייצרת, למה שהיא תחזיק רק ב-20%? למה שלא יהיה לה את רוב השוק? ביל גורלי גם הזכיר לסייום ציוץ של אהרון לוי, הפאונדר של Box, שאמר שלהעריך גודל שוק של Disruptor לפי השוק של ה-Incumbent זה כמו לנסות להעריך את הגודל של שוק תעשיית הרכב והמכוניות לפי כמה סוסים היו ב-1910. וכל זה הביא אותו לשורה התחתונה שהזדמנות ההכנסה של אובר היא פי 25 יותר גדולה ממה שדמודראן העריך בהערכות שהוא קרא להן נדיבות. How to Miss by a Mile. ובכן, מה קרה אחרי זה? עוד אחד מאותם דברים מדהימים שקורים באינטרנט. פרופסור דמודראן פירסם תיקון. ניב 18:21 חזרה בחוף המזרחי, דמודראן הגיב בפוסט נוסף משלו. הוא ניתח שם את ההבדלים בין הנרטיב שכל אחד מהם החזיק לגבי החברה כשהוא עושה את הניתוח שלו. לדמודראן היה סיפור אחד בראש, לביל גורלי היה סיפור אחר. הערכה המקורית של דמודראן התבססה על נרטיב שאומר שאובר תתרחב בהדרגה בעיקר באזורים אורבניים ותשתמש ביתרונות התחרותיים שלה כדי לקחת נתח שוק משמעותי אבל לא דומיננטי. ביל גורלי הציג נרטיב אחר. הסיפור שלו זה על אובר שמרחיבה את השוק באופן דרמטי ומשתמשת ב-Network Effect כדי לקחת חלק דומיננטי מהשוק שהיא יוצרת. לכל אחד מהם היה סיפור אחר שמצדיק הנחות אחרות שצריכות להיות מתורגמות למודל פיננסי אחר ולהגיע להערכת שווי שונה. אז מה שדמודראן עשה זה הוא לקח את ההנחות מהנרטיב של ביל גורלי ובנה מהן מודל. אז הוא הניח ששוק היעד הוא 300 מיליארד דולר וש-אובר תשתלט על 40% ממנו תוך 10 שנים, ועכשיו הוא מזה בנה מודל DCF. זה הגיע לשווי הוגן של 53.4 מיליארד דולר ביוני 2014, פלוס האופציונליות שאובר תצליח לחדור בהצלחה לשוק הבעלות על רכב פרטי. וזה כבר גורם להשקעה בוולואציה של 17 מיליארד דולר להיראות כמו החלטה מאוד נבונה. ניב 19:41 אז אני אוהב כמה דברים לגבי הסיפור הזה. קודם כל ברור שאני מתלהב מהדיון הסופר תרבותי ואינטליגנטי הזה שמתקיים מחוף לחוף מעל האינטרנט, אבל אני גם מאוד אוהב את הדרך שבה הסיפור הזה מאפשר לשלב בין מצד אחד נרטיבים, סיפורים, חלומות לבין ניתוח אנליטי עם אקסל ומספרים. אנחנו בני אדם יצורים עם חשיבה דטרמיניסטית שחיים בעולם הסתברותי. כשאנחנו רואים חברה אנחנו מנסים להבין מה יקרה איתה כדי שנוכל לכתוב על זה בטוויטר ולקחת סיבוב ניצחון על כמה חכמים אנחנו עוד כמה שנים כשיתברר שצדקנו. מאוד קשה לנו להכיל בראש את העובדה שהמצב הוא סטוכסטי. יש כמה תסריטים שונים שיכולים לקרות בהסתברויות שונות לכל אחד מהם. זה דורש הרבה אנרגיה קוגניטיבית לקבל את זה שאותו עסק יכול בו-זמנית להיות השקעה טובה או השקעה לא טובה. אבל דמודראן מציע להשלים ולחבק את זה. ויש לו שיטה שאמורה להיות מותאמת להבנה הזאת. הוא מציע לעבוד בשלבים. קודם כל צריך לזהות את התסריטים האפשריים, הסיפורים. זה זמן טוב להשתמש בחשיבת החוף המערבי. האם המוצר הזה יכול ליצור שוק חדש ולשרת Use Cases חדשים? האם זה יכול להתפתח לעוד אייפון? איך זה ייראה? וברור שמצד שני צריך לקחת בחשבון גם תסריטים של הצלחה בינונית או דשדוש או אולי אפילו כישלון. ואחר כך אפשר לקחת כל תסריט כזה, לחבוש את משקפי החוף המזרחי ולתרגם אותו להערכת שווי. להבין איזה הנחות מגולמות בפנים, לבנות מהן מודל פיננסי וזה יאפשר להצמיד וולואציה לכל נרטיב. מספר לכל סיפור. החלק הכי קשה הוא להעריך את ההסתברויות. דמודראן מציע להשתמש בשלוש תגיות: Probable, Plausible ו-Possible. איזה תרחיש הוא די ודאי, Probable, כמו זה שאובר תצליח להוות תחליף טוב למוניות. איזה תרחיש הוא סביר אבל יש פחות ודאות שהוא יקרה, Plausible, למשל שאובר תהיה בשימוש נרחב גם בפרוורים ושאובר תהיה תחליף טוב לרכבות ותחבורה ציבורית. ושלוש, איזה תרחיש הוא אפשרי אבל עם אי-ודאות מאוד גבוהה, Possible, למשל שאובר תהווה תחליף לבעלות על רכב לכמות מספיק משמעותית של אנשים. זה לא פשוט כמו שזה נשמע וזה כבר חלק מהמורכבות שהופכת את מקצוע ההשקעות להרבה יותר אמנות מאשר מדע מדויק, אבל זו גישה מאוד שימושית. היא מאפשרת לשלב בין סיפורים, היתרון היחסי של חשיבת החוף המערבי, לבין מספרים, מה שהחוף המזרחי חזק בו. ניב 21:59 אז מה קרה בסוף עם אובר? בנצ'מארק, הקרן של ביל גורלי, השקיעה כבר ב-2011 לפי שווי של בערך 50 מיליון דולר. ב-2019 כמה שנים אחרי דו-קרב הפוסטים הזה, אובר הונפקה. היום היא נסחרת בשווי של מעל 120 מיליארד דולר, יותר מפי 2,000 מהשווי שבנצ'מארק השקיעו בו. אמנם הם מכרו הרבה מניות כשסופטבנק השקיעה בה אגרסיביות, אבל הערכות הן עדיין שבנצ'מארק עשו תשואה של כמה מאות X או כמה עשרות אלפי אחוזים, מה שהופך את זה לאחת מהשקעות הון סיכון הכי טובות בהיסטוריה של הסיליקון ואלי. ואישית לביל גורלי זאת ההשקעה הכי טובה בקריירה שלו והערכות הן שזו הייתה ההשקעה שהפכה אותו למיליארדר. ובצדק. החברה הזאת התרחבה הרבה מעבר לשוק שדמודראן ייחס לה בפוסט הראשון של יוני 2014 של ה-10% מ-100 מיליארד דולר. הם כבר מתקרבים ל-40 מיליארד דולר בהכנסות, הרבה יותר מהנרטיב שדמודראן ייחס לה ועדיין לא חלפו 10 שנים. אובר הצטרפה לא מזמן ל-S&P 500 בדצמבר 2023 ותחומי הפעילות שלה התרחבו הרבה מעבר לשוק מוניות בערים גדולות, וגם לא נראה שהם הולכים לפגוע בתוך התאם של בתוך התקרה של התאם שלהם בקרוב. ביל גורלי דיבר על הסיפור הזה של השיח עם דמודראן לפני כמה חודשים כשהוא התארח בפודקאסט של טים פריס, והוא אמר שם שמיד כשהוא קרא את הפוסט של דמודראן הוא ידע שהוא מפספס בגדול. כי הוא ראה שכבר בסן פרנסיסקו הם יצרו לעצמם שוק שהיה גדול פי 20 מהשוק המוניות המקומי, ומשם זה היה רק עניין של Execution לקחת את זה ולעשות לזה Scaling לשאר המדינה ולהתרחב לעוד מדינות, אבל הוא ידע שדמודראן מפספס בגדול והוא חוטא במה שביל גורלי קרא לו שמרנות תאם או TAM Conservatism. אז מה קרה עם דמודראן, נציג החוף המזרחי בסיפור שלנו, האם הוא פספס את כל ההצלחה הזאת? ובכן לא בדיוק. הוא המשיך לפרסם הערכות שווי של אובר בבלוג שלו. אחרי ההנפקה הוא התעקש שאובר היו Overvalued, המניה אז הייתה מעל 40 דולר והוא הסביר שלדעתו היא הייתה צריכה להיות שווה אז פחות מ-30. אבל בפברואר-מרץ 2020 הייתה בהלה גדולה בשוק בעקבות קוביד שגרמה לקריסה של המניות, כולל המניה של אובר שירדה הרבה מתחת ל-28 דולר שדמודראן חשב שהיא שווה. אז הוא קנה את המניה. הוא קנה את המניה ב-14 דולר. אני לא בטוח אם הוא מכר מתישהו, אבל היום המניה היא כבר מעל 60 דולר, יותר מפי 4 ממה שדמודראן שילם עליה. התשואה הזאת היא מספר לא רע וזה גם הופך את כל העניין הזה לסיפור מאוד נחמד. עד כאן להפעם חברים, נדבר שוב בפרק הבא.
        ]]></content:encoded>
    </item>
    
    <item>
        <title>פרק 2: מה זה דיסראפשן, איך אינטל כבשה את המחשב האישי, ומה קרה לה מאז</title>
        <link>https://mat-mo.github.io/podtext/episodes/vptyqst/prq-2-mh-zh-dysrpshn-yk-yntl-kbshh-t-hmkhshb-hyshy-vmh-qrh-lh-mz.html</link>
        <guid>https://mat-mo.github.io/podtext/episodes/vptyqst/prq-2-mh-zh-dysrpshn-yk-yntl-kbshh-t-hmkhshb-hyshy-vmh-qrh-lh-mz.html</guid>
        <pubDate>30 בינואר 2024</pubDate>
        <description>Transcript for פרק 2: מה זה דיסראפשן, איך אינטל כבשה את המחשב האישי, ומה קרה לה מאז from אופטיקאסט</description>
        <content:encoded><![CDATA[
            Ran 00:00 היי, כיף שחזרתם לפודקאסט של אופטימיזציה כפולה. אני מנסה לישון כל יום קצת יותר חכם ממה שקמתי, ובואו תצטרפו אליי למסע הזה. והפעם אנחנו נדבר על disruption. הזכרתי את המילה הזאת בדרך אגב בפרק הראשון כשדיברנו על אובר. disruption היא כנראה אחת המילים הכי נפוצות בטק ובסיליקון וואלי, אבל הרבה פעמים אנשים משתמשים במילה הזאת בלי להבין מה disruption באמת אומר. אז אנחנו היום נבין את זה ביחד. Ran 00:27 והסיפור שלנו מתחיל בעוד יום רגיל ב-Harvard Business School אי שם בשנות ה-90, כשפרופסור קלייטון כריסטנסן קיבל שיחת טלפון מפתיעה. בצד השני של הקו היה אנדי גרוב, המנכ"ל של אינטל בזמנו. 'תראה קלייטון, אני איש עסוק ואין לי זמן לקרוא שטויות של אקדמאים, אבל מישהו אמר לי שיש לך תיאוריה כזאת וחשבתי שאולי תבוא ותסביר לנו מה זה אומר על אינטל'. והתיאוריה שאנדי גרוב דיבר עליה היא תיאוריית ה-disruption. קליי כריסטנסן כתב עליה לראשונה בינואר 1995. יחד עם ג'וזף באוור הוא פרסם את המאמר שטבע את המושג הזה. הכותרת שלו הייתה: 'Disruptive Technologies: Catching the Wave'. כריסטנסן מאוד התלהב מההצעה ועלה על מטוס מבוסטון לקליפורניה כדי לפגוש את הצוות של אינטל. אבל כשהוא הגיע, חיכתה לו קבלת פנים די זועפת. אנדי גרוב אמר לו שיש להם רק 10 דקות בשבילו וביקש שפשוט יגיד להם כבר מה התיאוריה אומרת על אינטל. כריסטנסן התעקש והוא אמר: 'אנדי, אבל אני לא יכול. אני צריך קודם להסביר את התיאוריה עצמה'. ואם אנדי גרוב חסר הסבלנות הסכים להאזין, אני מקווה שגם אתם תהיו סבלניים ותתנו לי כמה דקות להסביר את התיאוריה של כריסטנסן. לאנדי גרוב הסבלנות הזאת בהחלט השתלמה. Ran 01:28 אז המאמר מנתח תבנית שחוזרת על עצמה שוב ושוב - חוסר היכולת של חברות מובילות לשמור על המעמד המוביל שלהן כשיש שינוי משמעותי בשוק. זירוקס שלטה במכשירי השכפול, אבל אפשרה לקנון לבנות ולהוביל את שוק המדפסות האישיות. סירס וקיימארט היו רשתות הכל-בו ששלטו באמריקה, אבל שתיהן דועכות מאז העלייה של וולמארט. IBM שלטה בשוק המיינפריים, אבל דווקא חברה קטנה בשם אפל קומפיוטר הייתה זאת שיצרה את שוק המחשבים האישיים של שנות ה-80. הדוגמאות אלה קצת ישנות, אבל זה כי המאמר נכתב ב-95. אבל סיפורי disruption לא הפסיקו לקרות שם. בפרקים הבאים נדבר על עוד מקרים יותר עדכניים שקרו עם האינטרנט והאייפון והקלאוד ו-AI. אבל בינתיים חזרה לכריסטנסן. הוא ניסה להבין בכלל למה התופעה הזו חוזרת על עצמה. התבנית שהוא זיהה היא שיש שני סוגים של חדשנות טכנולוגית. סוג אחד שהוא קרא לו sustaining innovation. טכנולוגיה שמשפרת מוצרים קיימים. היא משפרת את התכונות שחשובות ללקוחות המרכזיים. לפעמים זה יכול להיות שיפור טכנולוגי קטן. תנסו בכלל להיזכר מה היו ההבדלים בין אייפון 13 ל-14 ל-15. ולפעמים זה קפיצות דרך משמעותיות, כמו ההבדל מ-GSM ל-LTE ל-5G, או לטלוויזיות שטוחות ואחר כך ל-OLED. בכל המקרים האלה זה עדיין sustaining technologies. ומי שהכי טוב בלהביא sustaining technologies ראשונים לשוק, הם החברות שכבר מובילות את השוק, ותכף אנחנו נדבר על למה זה קורה. הסוג השני, ובעיניי מאוד מסקרן, הוא disruptive innovations. שם מדובר על טכנולוגיה חדשה או איזשהו קונספט מוצרי חדש, או דרך אחרת לעשות עסקים. זה לא חייב להיות משהו סופר מורכב או מתוחכם. אבל כריסטנסן זיהה שצריכים להתקיים שני דברים כדי שטכנולוגיה תוכל להיות disruptive. הדבר הראשון זה צריך להציע חבילה מאוד שונה של תכונות וביצועים. חבילה שמצד אחד בכלל לא גורמת ללקוחות הקיימים להתלהב. זה מה שמאפשר לטכנולוגיה החדשה להתחיל לצבור ניסיון ופידבק בשוק חדש שהיא יוצרת, ויחד עם זאת לצבור גם הכנסות שיכולו לממן את המשך הפיתוח והשיפור שלה בזמן שהיא עדיין מתחת לרדאר. הדבר השני שחייב לקרות הוא שהתכונות שכן חשובות ללקוחות הקיימים יוכלו להשתפר בקצב מהיר יותר מבטכנולוגיה המבוססת. אפילו שבטכנולוגיה החדשה התכונות האלה מתחילות מנקודת פתיחה יותר נמוכה. אז הבעיה עם פודקאסט זה שאני לא יכול להראות לכם גרף. אבל תנסו לדמיין את ציר ה-X בתור ציר הזמן ואת ציר ה-Y בתור איזושהי תכונה שחשובה ללקוחות הקיימים בשוק, נגיד כמה מגה-בייט של מידע אפשר לאחסן בכונן קשיח. זאת הדוגמה שתכף נדבר עליה. ואז יש שם שתי עקומות. עקומה אחת של הטכנולוגיה הקיימת והמבוססת היא מתחילה מנקודת פתיחה הרבה יותר גבוהה על ציר ה-Y, אבל היא מתקדמת בקצב איטי כי היא כבר די בוגרת והרבה יותר קשה לעשות בה שיפורים. השיפוע שלה הוא קטן. טכנולוגיה חדשה מתחילה הרבה יותר למטה, אבל יש שם הרבה low hanging fruits, אפשר לשפר אותה יותר מהר ואז השיפוע הוא הרבה יותר גבוה. מתישהו העקומות האלה יכולות להיפגש. זאת הנקודה שבה קורה disruption. ואז כריסטנסן שם לב ששתי התכונות האלה חייבות להתקיים בשביל disruption: חבילה שונה של תכונות שלא מעניינות את הלקוחות הקיימים אבל יכולות ליצור שוק חדש, ובנוסף התכונות שכן מעניינות את הלקוחות הקיימים יכולות להשתפר בקצב יותר מהיר. Ran 04:25 ההמשך של המאמר סוקר בפירוט את מחזור ה-disruption בשוק הכוננים הקשיחים. זה לא שוק כזה מעניין, אבל הוא מושלם בשביל case study בגלל שתוך פרק זמן יחסית קצר של 16 שנה קרו שם שלושה מחזורים מלאים של disruption. מ-1976 עד 92 הגודל הפיזי של מערכת לאחסון 100 מגה-בייט התכווצה מ-5,400 אינצ'ים רבועים ל-8, והמחיר למגה-בייט צנח מ-560 דולר ל-5 דולר. והיה אוסף מאוד גדול של שיפורים טכנולוגיים שאפשרו את זה, וכריסטנסן, כמו שאמרנו, חילק אותם לשני סוגים: sustaining innovations ו-disruptive innovations. כל פעם שהיה מדובר בשיפור הדרגתי או אינקרמנטלי למוצר שכבר היה בשוק, sustaining innovation, החברות המובילות היו אלה שיישמו אותו הכי טוב, וזה רק הגדיל את היתרון שלהן בשוק. אבל כשמדובר היה ב-disruptive technologies, דווקא חברות חדשות קמו ויישמו אותו הרבה יותר טוב ומהר, וזה מה שאפשר להן לקחת את ההובלה בכלל השוק. והנה דוגמה לאחד הסייקלים האלה. ב-1980 שרתים, שנקראו אז גם מיני-קומפיוטר כי הם היו יותר קטנים ממיינפרים שתפס חדר שלם, השתמשו בדיסקים בגודל 8 אינץ'. היה אפשר לאחסן עליהם בערך 40 מגה-בייט. זה סיפק את יצרניות השרתים ואת הלקוחות שקנו את השרתים האלה. ואז הגיעה ארכיטקטורה חדשה: 5.25 אינץ'. ב-1980 הגרסה הראשונה של זה אפשרה 5 מגה-בייט של storage. אז המנהלים של יצרניות ה-8 אינץ' הלכו ללקוחות שלהם, ליצרניות השרתים, וסיפרו להם שיש את ה-5.25 אינץ' הזה, זה כונן חדש, ארכיטקטורה שונה לגמרי, זה גודל יותר קטן, צורך פחות חשמל, יותר זול לייצר את זה. אבל כשיצרניות השרתים שמעו 5 מגה-בייט, הם אמרו: 'לא תודה. הלקוחות שלנו דורשים יותר ויותר נפח אחסון עם הזמן. אנחנו לא יכולים לרדת פתאום מ-40 מגה ל-5. אנחנו לא נצליח למכור שרתים ככה. אנחנו צריכים שתגדילו את נפח האחסון כדי שנישאר רלוונטיים בשוק'. ויצרניות ה-8 אינץ' הקשיבו ללקוחות שלהם, ליצרניות השרתים, ואמרו למהנדסים שלהם לעזוב את ה-5.25 אינץ' הזה. סבבה שזה חדש ומגניב, אבל אנחנו מנהלים פה עסק רציני. אי אפשר לבזבז זמן ומשאבים על טכנולוגיה לא רלוונטית רק כדי לא לבאס את המהנדסים שמתלהבים מכל דבר חדש. לא סתם אנחנו מובילים את השוק, זה בגלל שאנחנו כאלה אחראים. והדבר האחראי לעשות הוא להתמקד ב-8 אינץ' ולשפר את זה עוד יותר. לא לבזבז זמן על ה-5.25 אינץ', זה לא רלוונטי. אבל חברות חדשות קמו שכן בנו כונני 5.25 אינץ'. יצרניות השרתים לא קנו מהם את זה, אבל קנתה מהם את זה, למשל, חברה שאולי שמעתם עליה בשם Apple Computer. היא בדיוק פיתחה את ה-Personal Computer. וכונן קשיח שהוא קטן וזול עם צריכת חשמל נמוכה התאים בול. והפשרה של ה-5 מגה-בייט? הלקוחות יכלו לחיות עם זה, כי האלטרנטיבה הייתה שלא יהיה להם מחשב בכלל. רובם לא יכלו לקנות שרת ולשים אותו על השולחן שלהם. אז הם חיו עם ה-5 מגה-בייט. ואפל מכרה את המחשב האישי שלה, את ה-PC, וזה יצר הרבה הכנסות ליצרניות ה-5.25 אינץ' שייצרו את הכונן הקשיח של הפרסונל קומפיוטר. ואאת ההכנסות שלהם הם השקיעו ב-R&D בשיפור הכוננים שלהם. עם הזמן, הנפח של הכוננים גדל. עכשיו תיזכרו בגרף שתיארתי קודם. ב-1980 ל-8 אינץ' היה 40 מגה-בייט, ל-5.25 אינץ' היה רק 5 מגה-בייט. 40 מגה-בייט היה טוב בשביל שרתים, 5 מגה-בייט ממש לא מספיק בשביל זה. שש שנים מאוחר יותר, 1986, ה-5.25 אינץ' הכפיל את הנפח שלו פי 10. הם כבר הגיעו ל-50 מגה-בייט. ונכון שגם ה-8 אינץ' התקדמו בזמן הזה והיה להם אפילו יותר מ-50 מגה-בייט, אבל בשלב הזה זה כבר היה מספיק טוב ליצרניות השרתים. זה היה מעבר למינימום שלקוח שקונה שרת צריך לאחסן. ואז פתאום, אם אפשר לשמור פה 50 מגה-בייט, אז אולי אנחנו כן אוהבים את זה שזה קטן וזול וצורך פחות חשמל? יצרניות השרתים התחילו להתעניין ב-5.25 אינץ' ולשלב את זה בשרתים שלהם. ואז יצרניות ה-8 אינץ' התחילו לאבד נתח שוק. אותן חברות סופר אחראיות, שהפשע היחיד שלהן היה להקשיב ללקוחות שלהן ולשמור את המהנדסים שלהן מפוקסים על מה שהלקוחות באמת צריכים ולא מה שמגניב לעשות, בסוף איבדו את השוק לאותם כונני 5.25 אינץ' שהלקוחות שלהם אמרו שהם בכלל לא רוצים. ואז הם נאלצו להצטרף גם למשחק הזה, אבל זה כבר היה מאוחר. יצרניות ה-8 אינץ' איבדו את ההובלה בשוק ליצרניות ה-5.25 אינץ'. הייתה להן יתרון עליהן, הן ידעו לייצר כוננים הרבה יותר טוב. ויצרניות ה-8 אינץ' כבר לא הצליחו לחזור לעמדה הדומיננטית שהייתה להם בשוק. הם נפלו קורבן להצלחה של עצמם. ומה שמדהים הוא שאותו תהליך בדיוק קרה שוב אחר כך עם כונני ה-3.5 אינץ'. זה מה שאפשר את שוק המחשבים הניידים. והחברות שהובילו בדור הקודם מ-5.25 פספסו את זה לגמרי. היה להן ניהול טוב ואחראי, והן חוו את ה-disruption בעצמן, הפעם מהצד השני. Ran 09:05 אז הייתה תבנית משותפת לכל המקרים שכריסטנסן ראה בכמה תעשיות שונות לגמרי, שבכולן החברות המובילות איבדו את ההובלה והרלוונטיות שלהן. מה שהוא ניסה להבין זה למה. למה חברות שכל כך טובות בלהביא לשוק sustaining technologies נכשלות הרבה פעמים כשמדובר ב-disruptive technologies? בדרך כלל אנשים מניחים שההסבר הוא שהחברות המצליחות נרקבות. הן נהיות איטיות ובירוקרטיות, אנשים נהיים עצלנים, הם הולכים לחדר כושר וליוגה ומעלים לטיקטוק סרטונים של יום בחיי והם מפסיקים לעבוד קשה, ואז הם מאבדים את הקשר עם השוק ונותנים למישהו חדש ורעב יותר לעקוף אותם. וכאילו יש מצב שזה חלק מהעניין, אבל ההסבר הזה לא כל כך מסתדר עם מה שכריסטנסן ראה. הוא ראה שדווקא חברות מנוהלות היטב היו אלה שנכשלו עם disruptive technologies, והן דווקא תפקדו טוב מאוד בכל מה שקשור ל-sustaining technologies. והסיבה שהן הצליחו עם sustaining technologies הייתה שהן היו מנוהלות היטב. היו להן תהליכים מסודרים לקבלת החלטות, להקצאת משאבים, למעקב אחרי KPIs, ומבנה התמריצים שלהם הוגדר מצוין. הם שמרו על קשר טוב עם הלקוחות ועם השוק, ידעו לזהות טרנדים מוקדם, השקיעו המון ב-R&D, היו להם מהנדסים מוכשרים, הם דאגו שסדר העדיפויות יהיה aligned עם השוק. ואז כשהגיעה טכנולוגיה חדשה והפידבק הראשוני מהלקוחות הראה שהם כנראה לא מעוניינים לקנות אותה, לאף אחד לא היה סיכוי נגדם. השחקנים המובילים, ה-incumbents, שילבו אותה במוצרים שלהם הכי מהר והכי טוב, והלקוחות המשיכו לקנות דווקא מהם. אבל כל הדוגמה הניהולית הזאת שעזרה להם לשמור על ההובלה והיתרונות התחרותיים כשמדובר ב-sustaining technologies, היא בדיוק הסיבה שהם הרבה פעמים נכשלו עם disruptive technologies. הם נכשלו לא כי הם היו עצלנים ומפונקים, אלא להפך - הם נכשלו בגלל שהם היו מנוהלים כל כך טוב. זה בדיוק הפרדוקס שכריסטנסן קרא לו 'The Innovator's Dilemma'. הם הפכו קורבן להצלחה של עצמם. והנה למה זה קורה. החברות האלה הפעילו את מה שקראתי לו בפרק הקודם 'חשיבת חוף מזרחי'. הם הקצו משאבים בצורה מאוד מסודרת. זה מה שאפשר להם לשמור על ההובלה מלכתחילה. לא בזבזו זמן של מהנדסים או הון על פרויקטים בלי שיש שם איזה ROI שיצדיק את זה. אבל לפעמים מגיעה טכנולוגיה חדשה עם פוטנציאל מאוד גדול שעדיין לא בשלה. המכוניות הראשונות היו איטיות ומגושמות והתקלקלו הרבה, ולעומתן סוסים עדיין נראו כמו אלטרנטיבה הרבה יותר טובה. ספינות הקיטור הראשונות היו איטיות, יקרות ולפעמים גם המנוע שלהן התפוצץ והן עלו באש. ובשלב הזה סירות מפרש עדיין עשו עבודה הרבה יותר טובה בלהוביל סחורות. צריך דמיון כדי לראות איך חבלי הגדילה האלה נפתרים והפוטנציאל האמיתי של הטכנולוגיה יכול להתממש. זה מה שהגדרתי בפרק הקודם בתור חשיבת חוף מערבי. אז ברור שאם הולכים ושואלים את הלקוחות הגדולים, הם עדיין לא מעוניינים בדבר החדש והלא בשל הזה. זה לא משרת את הצרכים שלהם טוב כמו המוצרים הקיימים של החברה. מרכזי שכפול מסמכים גדולים, שהיו הלקוחות הכי חשובים של זירוקס, היו צריכים מכונות יותר מהירות עם יותר הספק. הם בטח לא הביעו עניין במדפסת שולחנית קטנה ואיטית יותר. הגופים הממשלתיים והתעשייתיים הגדולים שהיו הלקוחות הכי רווחיים של המיינפרים של IBM לא ראו שימוש למיני-קומפיוטר או שרת עם ביצועים יותר חלשים. הם רצו מיינפרים עם יותר ביצועים. בכל אחד מהמקרים האלה החברות הקשיבו ללקוחות הגדולים, התמקדו בביצועים ובדרישות שהיו חשובות להם, אבל בסוף נפגעו דווקא מהטכנולוגיה שהלקוחות שלהם אמרו שהם לא רוצים. החברות האלה נפלו קורבן להצלחה של עצמן. Ran 12:09 וכשכריסטנסן הציג את כל זה במשרדים של אינטל, אנדי גרוב קטע אותו אחרי 10 דקות ודרש לדעת מה כל זה אומר לגבי אינטל. קלייטון התעקש שוב: 'תן לי עוד חמש דקות, אני צריך להסביר איך תהליך ה-disruption עבד בתעשייה אחרת כדי שתוכלו להבין מה עלול לקרות לאינטל'. ואז כריסטנסן לא דיבר על כוננים קשיחים או אפילו על שום דבר שקשור למחשבים. הוא דיבר על ייצור פלדה. זה מה שמדהים ומרתק כל כך בתיאוריית ה-disruption - כריסטנסן פשוט זיהה תבנית שחוזרת על עצמה באותו אופן בדיוק בתעשיות שונות לגמרי. וחמש הדקות אלה על תעשיית הפלדה גרמו להכל להתחבר בשביל אנדי גרוב. הוא כבר לא היה חסר סבלנות אחרי זה, הוא כבר לא דרש לדעת מה התיאוריה אומרת על אינטל, כי הוא הבין בדיוק איך זה רלוונטי לאינטל. אז בשביל אלו מכם שלא ייצרו הרבה פלדה, היסטורית יש שתי דרכים לעשות את זה, כריסטנסן פתח את דבריו. רוב הפלדה בעולם הייתה מיוצרת על ידי מפעלי פלדה מסיביים שנקראו integrated mills. הדרך השנייה היא לבנות mini-mill, מתקן היתוך קטן. במיני-מיל מתיכים גרוטאות בתנורי כבשן חשמליים. 'אפשר בקלות להכניס ארבע כאלה לחדר הזה', כריסטנסן הסביר להנהלה של אינטל. הדבר הכי חשוב לדעת על מיני-מיל הוא שאפשר לייצר איתו פלדה בעלות שהיא 20% יותר נמוכה מאשר integrated mill. עכשיו תדמיינו שאתם המנכ"ל של חברת פלדה כלשהי. בשנה ממש טובה, הרווח הנקי שלכם יהיה 2 עד 4 אחוז מההכנסות. יש פה עכשיו טכנולוגיה שיכולה להוריד את העלויות של ייצור פלדה ב-20%. אתם לא חושבים שתאמצו אותה? ובכל זאת, אף חברה שמייצרת פלדה בתהליך המשולב, בתהליך ה-integrated, בשום מקום בעולם לא בנתה מיני-מיל. והיום כשאני עומד פה, כולם חוץ מאחת מהן כבר פשטו רגל. וזאת הסיבה שאנשים מאוד חכמים לא הצליחו לעשות את הדבר המובן מאליו. בתעשיית הפלדה כמו בתעשייה שלכם יש שכבות בשוק, כריסטנסן הסביר באינטל. בתחתית השוק יש עמודים לחיזוק בטון, concrete reinforcement bar, או בקיצור - rebar. כל אחד יכול לייצר ריבר. אבל פלדה משמשת גם למכשירי חשמל ולמכוניות, גיליונות פלדה, שזה מה שהיה בחלק העליון של השוק. זה משהו שקשה לייצר באיכות טובה. אז בהתחלה המיני-מילס, שהיו מייצרים פלדה מגרוטאות ובאיכות די גרועה, הצליחו למכור את הסחורה שלהם רק לשוק הריבר. לריבר אין מפרט רשמי, אין ספק, וגם ככה אחרי שתוקעים אותו בתוך הבטון כבר אף אחד לא יכול לוודא אם זה עומד באיזה תקן. זה השוק המושלם בשביל מוצר זול באיכות ירודה. וכשהמיני-מילס תקפו את שוק הריבר, התגובה של ה-integrated mills הייתה לשמוח. הם שמחו לצאת מעסקי הריבר כי זה באמת היה שוק קומודיטי אכזרי. למה להתאמץ להגן על החלק הכי פחות רווחי של העסק שלהם, כשבמקום זה הם יכולים להתמקד בזוויות ברזל ועמודים עבים ומוטות שיש להם מרג'ין של 12%? כל כך הרבה יותר גבוה מריבר. ואז ככל שהמיני-מילס הרחיבו את יכולת הייצור של ריבר, ה-integrated mills סגרו קווי ייצור של ריבר. ובעודם נפטרים מקווי הייצור עם המרג'ינים הנמוכים, הרווחיות הכוללת שלהם רק השתפרה. ה-integrated mills קיבלו בברכה את המיני-מילס עד 1979. זאת הייתה השנה שבה מיני-מילס הצליחו לדחוק החוצה את ה-integrated mill האחרון משוק הריבר. ואז כריסטנסן אמר: 'בום! מחיר הריבר צנח ב-20%'. מסתבר שהייתה שם איזה נקודה עדינה שאף אחד לא חשב עליה. אסטרטגיית ה-low cost עובדת רק שיש מתחרה שהעלויות שלו גבוהות יותר. ברגע שכל ה-integrated mills ברחו למעלה בשוק, בשוק הריבר נשארו רק low cost mini-mills שנלחמו ב-low cost mini-mills אחרות. אז מה המסכנים האלה יכלו לעשות? אחד מהם מסתכל למעלה בשוק ואמר: 'יא אללה, איזה מחירים הולכים שם. אם נצליח לשפר קצת את האיכות של הפלדה, נוכל להיכנס גם לשוק הזה ונחזור להרוויח כסף'. ואז הם תקפו את השכבה הבאה בשוק, וה-integrated mills שוב שמחו להיפטר גם מהחלק הזה של העסק שבאמת כבר הפך בינתיים לשוק קומודיטי אכזרי. למה להתאמץ להגן על עסק שמייצר 12% מרג'ין כשאפשר במקום זה להתפנות ולהתמקד יותר למעלה בשוק: פלדה למבנים עם 18% מרג'ין? זה שוק הרבה יותר אטרקטיבי. ואז קרה אותו דבר. ה-integrated mills חתכו את קו הייצור התחתון שלהם והרווחיות שלהם רק השתפרה. ועכשיו אתם בטח יכולים לראות לאן זה הולך בסוף. Ran 15:58 זה כל מה שאנדי גרוב ואינטל היו צריכים לשמוע. אנדי גרוב הוא יהודי ששרד את השואה בתור ילד והגיע לאמריקה בתור פליט שלא ידע אנגלית בכלל אחרי שברח מהשלטון הסובייטי בהונגריה. הוא לא ייתן לעצמו ליפול קורבן להצלחה של עצמו. הספר המפורסם שלו נקרא 'רק הפרנואיד שורד', והפרנויה שכריסטנסן יצר בקרב ההנהלה של אינטל הייתה שהם יגמרו כמו ה-integrated mills. המושג ריבר הפך למנטרה בתוך החברה, והדרך של אינטל למנוע disruption מהקצה התחתון של השוק הייתה לעשות לעצמה disruption בעצמה. אנדי גרוב התעקש שאינטל תהיה זאת שתשיק מוצר במרג'ין נמוך שיעשה קניבליזציה למעבדי הפנטיום האיכותיים והיקרים שלה. הם השיקו את מעבד הסלרון ב-1998. זה גזל נתח מהשוק של מעבדי הפנטיום, אבל גם השתלט די מהר על 35% משוק המחשבים האישיים. והכי חשוב - זה מנע איומים תחרותיים בקצה התחתון של השוק. זה חסם את האפשרות של disruption. תחת ההובלה של אנדי גרוב, אינטל בנתה את המעבדים של המחשב האישי. השבבים שלה הגיעו לכל בית ולכל שולחן, ובשיתוף פעולה עם מיקרוסופט הם הפכו למילה נרדפת למחשב דסקטופ. אחרי שכריסטנסן פרסם את הספר שלו, 'The Innovator's Dilemma', אנדי גרוב לקח אותו ועמד איתו על הבמה בלאס וגאס בכנס של קומדקס וסיפר לקהל שזה הספר הכי חשוב שהוא קרא ב-10 השנים האחרונות. ב-1999 שניהם, אנדי גרוב וקליי כריסטנסן, הופיעו יחד על שער המגזין פורבס. ללא ספק אינטל הבינה איך disruption עובד ואיך לרכוב בהצלחה על הגלים של חדשנות טכנולוגית. Ran 17:24 ועכשיו, מה שבאמת אירוני הוא שבאותו יום שכריסטנסן ביקר באינטל והסביר לאנדי גרוב על תיאוריית ה-disruption, אנדי גרוב לא רק שמע איך אינטל הולכת לכבוש את שוק המחשבים האישיים, בדיעבד מסתבר שאנדי גרוב גם שמע מה הולך להביא למפלה של אינטל, 25 שנה לפני שזה קרה. כשאנדי גרוב עזב את תפקיד היו"ר ב-2004, אינטל היו על גג העולם. אפל, שנשארה אז בתור יצרנית המחשבים השולחניים האחרונה מחוץ לעולם ה-X86 של אינטל, הרימה ידיים. ב-2005 סטיב ג'ובס הזמין את המנכ"ל החדש של אינטל, פול אוטליני, לעמוד לצידו על הבמה בכנס מקוורלד כדי להכריז שאפל תשלב את המעבד של אינטל ה-X86 במחשבי המק החדשים. נראה היה שהניצחון של אינטל הושלם. ובאותו זמן סטיב ג'ובס התעניין גם בעוד מוצר של אינטל: מעבד מבוסס ARM בשם XScale. למה? כי אפל בדיוק תכננו אז את מכשיר האייפון הראשון. אוטליני, שבדיוק נכנס לתפקיד המנכ"ל של אינטל, סיפר לאטלנטיק מה בדיוק קרה שם: 'בסוף לא זכינו בזה, או ויתרנו על זה, תלוי איך אתה רוצה להסתכל על זה. והעולם היה נראה אחרת אם היינו עושים את זה', מספר אוטליני. 'מה שחייבים לזכור הוא שזה היה לפני שהאייפון הושק ואף אחד לא ידע מה האייפון יעשה. בסופו של יום היה צ'יפ שהם היו מעוניינים בו, הם רצו לשלם מחיר מסוים בשבילו ולא גרוש יותר. והמחיר הזה היה מתחת לתחזית העלויות שלנו. לא יכולתי לראות את זה קורה בצורה רווחית. זה לא אחד מהדברים האלה שמפצים עליהם עם ווליום, עם כמות גדולה. ובמבט לאחור, תחזית העלויות הייתה שגויה והכמות הייתה פי 100 יותר ממה שמישהו מאיתנו חשב'. אתם מזהים מה קרה כאן? חשיבת חוף מזרחי. זו הייתה בדיוק ההחלטה ההפוכה ממה שאנדי גרוב עשה עם הסלרון 10 שנים קודם. אינטל התנהלה בצורה שקולה ואחראית כמו שאפשר לצפות מחברה מנוהלת היטב. הם עשו ניתוח מסודר של הפרויקט, הגיעו למסקנה שהוא לא יהיה רווחי והחליטו לא לקחת אותו. במקום זה אינטל התמקדה בעסק הנוכחי והרווחי שלה: מעבדי ה-X86. הם לא הסיטו ממנו משאבים לפרויקט שאין לו שוק וקשה לראות איך יהיה רווחי. אבל התברר ששירותי foundry, לייצר שבבים עבור חברות אחרות שעושות את העיצוב בעצמן, הפך למשהו שהזכיר את המיני-מילס. בן תומפסון הוא אנליסט טק שכותב בלוג נהדר בשם Stratechery. הוא ביקר את ההחלטה של אינטל לוותר על האייפון כבר באחד הפוסטים הראשונים שלו לפני בערך 10 שנים. הוא כתב שהנפילה של אינטל מהיותה המלכה של התעשייה לאחת שמתבוננת בגורלה הבלתי נמנע שמתקרב אליה התחילה ב-2005 סביב אותה החלטה. למרות שלאינטל היה רישיון של ARM לעסק ה-XScale, הם לא היו מעוניינים להתמקד ביעילות של ניצולת חשמל והעדיפו להכתיב את העיצוב שלהם ללקוחות כמו אפל, שבדיוק תכננו את האייפון. וקצת אחר כך אינטל בכלל מכרו את עסק ה-XScale שלהם בצעד שמזכיר את מה שעשו ה-integrated mills כשיצאו בשמחה משוק הריבר. אז בואו נעצור רגע כדי להבין שוב מה קרה כאן. אינטל הייתה לכודה בקונספציה של המחשב האישי. קצת כמו השותפה שלה להצלחה של המחשב האישי מיקרוסופט, שבה אולי נתמקד בפרק אחר. עם ההצלחה הגדולה והמרג'ינים הגבוהים שזה הביא, אינטל לא ראתה צורך לבחון מחדש את הנוסחה המנצחת שלה. הנוסחה שקושרת בין עיצוב של שבבים לבין הייצור שלהם בחבילה אחת. ואז כשלקוח חדש ומבטיח דופק בדלת, ומבקש משהו שלא נראה שיספק את אותם מרג'ינים כמו העסק הקיים והמצליח, הם לא מעוניינים. אז אפל הלכו ותכננו מעבד משלהם וייצרו אותו עם Taiwan Semiconductors, עם TSMC. וכמו שהייתם מצפים, הביצועים של הדור הראשון היו הרבה יותר חלשים יחסית למעבדים של אינטל. זה הכי טוב ש-TSMC היו מסוגלים אז לייצר. הם היו הרבה מאחורי אינטל אז. כמו כונני ה-5.25 הראשונים שהיו עם הרבה פחות שטח אחסון מכונני ה-8 אינץ'. אבל השבב ש-TSMC ייצרה התאים בול לאייפון מבחינת צריכת החשמל ועלות הייצור. מכניקת ה-disruption שגרוב בעצמו תפס כל כך מהר היא שאפילו שה-disruptive innovation מתחיל מנקודת ביצועים נחותה, מעצם העובדה שהיא מרחיבה את השוק בצורה דרמטית, היא יכולה להתקדם בקצב הרבה יותר מהיר מאשר החברה המובילה לשעבר. זה מה שאפשר לאינטל יחד עם מיקרוסופט מלכתחילה לנצח בשוק המחשבים, אפילו שמחשבים אישיים היו זולים יותר ועם מרג'ינים נמוכים יותר. למכור משהו שיושב בכל בית ובכל שולחן מאפשר למממן הרבה יותר R&D מאשר למכור מספר יותר קטן של שרתים מאוד יקרים שקיימים רק בחדרי שרתים. ובאופן דומה, הכניסה הראשונית של אפל לתחום השבבים לא הביאה איתה שום דבר יוצא דופן במונחים של הסיליקון שהיא תכננה. אבל זה לא היה צריך. אנשים פשוט שמחו שיהיה להם מחשב שיכול להיכנס לכיס שלהם. הסכימו להתפשר על הביצועים החלשים יותר. ואפל מכרו המון המון אייפונים. זה אפשר להם לממן הרבה R&D שישפר את הביצועים יותר ויותר בכל דור. והשותפה שלהם שהייתה אחראית על הייצור של השבבים האלה, TSMC, הצטרפה במסע הזה והלכה ושיפרה את יכולות הייצור שלה, יותר מהר ממה שזה קרה באינטל. עד שבסוף היא עקפה את אינטל, בדיוק כמו בגרף המקורי של כריסטנסן או בסיפור הריבר ויצרניות הפלדה. המעבדים של אפל שיוצרו ב-TSMC התחילו מנקודה נמוכה יותר, אבל התקדמו בקצב מהיר יותר מהשבבים הוותיקים והמבוססים של אינטל. וב-2020 המהפך הזה הושלם. ב-2020 אפל הכריזה שהדור החדש של המעבד שלה עקף את הביצועים של מעבדי ה-X86, ושהיא הולכת לשלב אותם גם במחשבי המק שלה במקום מעבד של אינטל. הגרף שפורסם נראה בדיוק, אבל בדיוק כמו הגרף של כריסטנסן שמסביר איך תהליך ה-disruption עובד. וכמו בסיפור הריבר והמיני-מילס, המעבד של אפל שיוצר ב-TSMC מתקדם שכבה אחת למעלה בשוק. משוק הסמארטפון החדש שהוא יצר לשוק המחשב האישי, ועלול בסוף להגיע גם לעסק הרווחי של אינטל בראש השוק: שבבים לדאטה סנטרס. זה באמת אירוני לחשוב שכשכריסטנסן הסביר לגרוב את תהליך ה-disruption בייצור פלדה, הוא בעצם גם הסביר לו איך תראה בסוף הנפילה של אינטל. בפעם הקודמת ששני הקווים בגרף ה-disruption של שוק המחשב האישי נפגשו, אינטל הייתה זו שעשתה את ה-disruption. וכשים נפגשו שוב ב-2020, אינטל חוותה את ה-disruption בעצמה מהצד השני, מהעמדה של החברה המובילה שנופלת קורבן להצלחה של עצמה. ג'ון גרובר תיאר את המעקב אחרי אינטל מאז כמו להסתכל בהילוך איטי על ספינה שפגעה בקרחון. בכל רבעון זזה עוד קצת פנימה לתוך התמונה הזאת. השלב האחרון בתהליך ה-disruption, כריסטנסן הסביר, הוא שהמובילה לשעבר מבחינה באיחור ביתרון של הגישה החדשה ומנסה לסגור את הפערים ולהגן על הלקוחות הגדולים שלה. וזה בדיוק המשימה שנתנו ל-Pat Gelsinger, מי שמונה למנכ"ל של אינטל בתחילת 2021. הוא הציב יעד מאוד שאפתני: לקחת בחזרה את ההובלה בייצור מעבדים עד 2025. האסטרטגיה שהוא בנה יוצרת מהפכה ענקית בתוך אינטל - היא בעצם מפרקת את החברה לשתיים: לחלק אחד שהוא עוסק בעיצוב של שבבים בלי לייצר אותם, הוא חסר fab, וחלק שני שהוא foundry - הוא שירות לייצור שבבים. החלקים האלה יכולים לעבוד ביחד, ה-foundry של אינטל יכול לייצר את השבבים שמיוצבים בחצי השני של אינטל, אבל כל אחד מהם יכול לעבוד גם עם חברות כמו TSMC לייצור השבבים, וה-foundry יכול לייצר שבבים גם למשל עבור אפל ו-Nvidia. זה התרחיש שאינטל מקווה שהיא תצליח לגרום לו לקרות. שנתיים לתוך התוכנית הזאת, נראה שאינטל מציגה התקדמות מאוד מרשימה בעיקר בחודשים האחרונים, אבל כנראה שייקח עוד איזה שנתיים עד שנדע כמה זה הצליח. והנקודה היא שגם אם זה יצליח, וגם אם אינטל תצליח לשמור על רלוונטיות מסוימת ולחצוב לעצמה נתח משמעותי משוק הייצור העתידי, היא עדיין לא תחזור לפוזיציה דומיננטית שהייתה לה ב-2005 ושעדיין הייתה יכולה להיות לה היום אם היא הייתה בוחרת לקבל את ההצעה של אפל ולייצר את המעבדים לאייפון בעצמה במקום להשאיר את זה ל-TSMC. או כמו שניסח את זה אוטליני, מנכ"ל אינטל המנוח שקיבל את ההחלטה לא לייצר את המעבד לאייפון: 'העולם היה נראה אחרת אם היינו עושים את זה'. עד כאן להפעם, נמשיך בפרק הבא.
        ]]></content:encoded>
    </item>
    
    <item>
        <title>פרק 3: דילמת החדשנות בקלאוד</title>
        <link>https://mat-mo.github.io/podtext/episodes/vptyqst/prq-3-dylmt-hkhdshnvt-bqlvd.html</link>
        <guid>https://mat-mo.github.io/podtext/episodes/vptyqst/prq-3-dylmt-hkhdshnvt-bqlvd.html</guid>
        <pubDate>6 בפברואר 2024</pubDate>
        <description>Transcript for פרק 3: דילמת החדשנות בקלאוד from אופטיקאסט</description>
        <content:encoded><![CDATA[
            מתן 00:00 היי, אני מתן וטוב שחזרתם לאופטיקאי מדופלם, הפודקאסט של אופטיקאי מדופלם. אני מנסה ללכת לישון כל יום קצת יותר חכם ממה שקמתי, ובואו תצטרפו אליי למסע הזה. וחוץ מהפודקאסט הזה, אני משתף דברים מעניינים שאני מוצא לאורך הדרך גם בבלוג שנקרא אופטיקאי מדופלם, maduplam.blog, או שאתם יכולים לעקוב אחריי בפייסבוק, בלינקדאין, בטוויטר או בערוץ הוואטסאפ של אופטיקאי מדופלם. והיום אנחנו נדבר על עוד סיפור Disruption, על ה-Cloud. ה-Cloud הוא בעיניי דוגמה מרתקת של תיאוריית הדיסרפשן מהפרק הקודם, וזה הולך להיות סיפור שיתחלק לשני פרקים. החלק הראשון של הסיפור יתחיל עם וורן באפט. קוראים של הבלוג יודעים שאני כותב עליו די הרבה, אבל איכשהו לא הזכרתי אותו בשני הפרקים הראשונים בפודקאסט. אז הנה, הפרק השלישי נפתח עם באפט והשקעה מסתורית שהוא עשה בשנת 2011. הוא בנה אז פוזיציה די גדולה של כמעט 11 מיליארד דולר, מה שהיה אז 15% מתיק המניות של החברה שלו, Berkshire Hathaway. והם קיבלו אישור מה-SEC לא לדווח מה הייתה המניה הזאת, והיו הרבה ניחושים ושמועות במה ברקשייר משקיעה כל כך הרבה כסף. ואת המניה המסתורית באפט חשף בריאיון ל-CNBC בנובמבר 2011. החברה הזאת הייתה לא אחרת מאשר IBM. באפט סיפר שהוא קורא את הדוחות השנתיים של IBM למעלה מ-50 שנה, והשנה הוא פתאום הסתכל על הדוח בזווית אחרת. זה המפתיע, באפט באופן ידוע הדגיש במשך הרבה זמן שהוא לא משקיע בחברות טכנולוגיה. והמראיינים ניסו להבין מה הייתה הזווית השונה הזאת שהוא פתאום ראה. באפט הסביר שקרה לו משהו דומה עם חברות הרכבת בעבר, עוד תעשייה שהוא השמיץ במשך הרבה עשורים, עד שבסוף זה הגיע למצב מספיק בשל ואטרקטיבי בשביל להשקיע בה. על IBM באפט אמר שהם הציגו מצוין את ה-roadmap שלהם. Warren Buffett 03:30 I don't remember any big company that did quite as good a job of saying where they were going... they did a wonderful job. מתן 04:00 באפט גם סיפר שהוא דיבר עם מחלקות ה-IT בכל החברות של ברקשייר, וזה גרם לו להבין איזה פוזיציה משמעותית יש ל-IBM בקרב מחלקות ה-IT, מה גורם להם לשמור על זה וה-stickiness וכל זה. ועכשיו אתם בטח שואלים את עצמכם מה היה הרודמאפ המדהים הזה ש-IBM בנו ל-2015? אז ככה, הם תכננו להגדיל את ההכנסות השנתיות ב-20 מיליארד דולר ולהכפיל את הרווח למניה. התוכנית הזאת התבססה על ארבעה אפיקי צמיחה עיקריים: 1. שווקים מתפתחים, 2. הקלאוד, 3. פתרונות ביזנס אנליטיקס, ו-4. Smarter Planet. לפני שאתם מתלהבים מכל זה, אני הולך לעשות לכם ספוילר: התוכנית של IBM לא עבדה. עד 2015 באפט עוד המשיך להגדיל את הפוזיציה, אבל ב-2017 הוא כבר מכר את רוב האחזקה שלו, ובאסיפה השנתית של מאי 2018 הוא הודיע שברקשייר כבר לא מחזיקה בכלל במניות של IBM. הוא הסביר שהביצועים של החברה היו הרבה פחות טובים ממה שהוא ציפה, ושהוא עשה טעות עם ההשקעה הזאת. אז מה השתבש שם? ההכנסות ירדו ב-18 מיליארד דולר, הרווח ירד במיליארד, הצמיחה בשווקים המתפתחים לא התקדמה כמו שהם ציפו, והקלאוד והאנליטיקס דווקא עמדו בתחזיות, אבל החברה לא עמדה ביעד של להכפיל את הרווח למניה. Warren Buffett 05:39 They've run into some very tough competition. מתן 06:01 אז מאיפה הגיעה התחרות הקשה הזאת שהרסה את התוכניות של IBM? אולי מאורקל? החברה ששלטה אז בשוק הדאטה-בייס. האינטרנט זה לא משהו שלארי אליסון, המייסד והמנכ"ל של אורקל, פספס. כשמארק בניוף עזב את אורקל כדי להקים את Salesforce ב-1999 ולהמציא את המודל של Software as a Service, הוא קיבל השקעת Seed מלארי אליסון. אליסון דאג שגם המוצרים של אורקל יותאמו לתמוך באפליקציות אינטרנט. כבר ב-2003 הוא הכריז שמודל ה-SaaS יאפשר לאורקל לכבוש את עולם התוכנה. אורקל רדפו באגרסיביות אחרי ה-SaaS ועשו שורה של רכישות גדולות כמו PeopleSoft ו-NetSuite. הם חיברו הכל לסוויטה בשם Fusion. אז האם החזון של לארי אליסון היה מה שהכשיל את ההשקעה של באפט ב-IBM? וורן באפט דווקא לא הזכיר את לארי אליסון ב-2017 כשהסביר למה ההשקעה ב-IBM לא עבדה. הוא כן הזכיר מנכ"ל אחר, את ג'ף בזוס מאמזון. ושימו לב לביטוי שבאפט השתמש בו: בזמן שהם בנו את אופרציית האי-קומרס, אמזון גם עשו Disruption ל-tech industry. וזה בדיוק מה שקרה כאן. הייתי סרקסטי קודם כששאלתי אם לארי אליסון ואורקל הכשילו את IBM. הם לא. גם אורקל וגם IBM סבלו מדיסרפשן, והדיסרפטור ששיבש להם את ההובלה בשוק תשתיות ה-IT היה לא אחר מאשר Amazon.com. בפרקים הקרובים נסתכל על סיפור הדיסרפשן של AWS, שבעיניי הוא דוגמת טקסט-בוק של תיאוריית הדיסרפשן. בתחילת שנות ה-2000 אמזון ניסתה לבנות את merchant.com, שירות שנועד לעזור לרשתות כמו טארגט לבנות אתר מעל מנוע האי-קומרס של אמזון. הפרויקט הסתבך בגלל האופן שבו הקוד של אמזון היה בנוי. כתוצאה מכך, ב-2002 ג'ף בזוס פרסם מזכר שדורש מכלל החברה לעבור לארכיטקטורה מבוססת שירותים, Service-Oriented Architecture. זה היה הצעד הראשון בדרך ל-AWS. צעד נוסף נעשה ב-2003, כשעובדים התלוננו שקצב הפיתוח היה איטי מדי. אנדי ג'סי חקר ומצא שצוותי פיתוח משקיעים את רוב הזמן בדברים בסיסיים כמו דאטה-בייסים והתקנת שרתים. אמזון החליטו לספק אבני בניין משותפות שיפתרו את הבעיות האלה, ואז כל צוות יוכל להתמקד בשירות הספציפי שהוא בונה. עם הזמן אמזון פיתחו מומחיות בלהפעיל דאטה סנטרס גדולים ביעילות ובסקלאביליות. בשלב מסוים הם הבינו שהם יכולים להציע את אבני הבניין האלה גם למפתחים מחוץ לאמזון. במרץ 2006 הם השיקו את S3, וכמה חודשים אחרי זה הגיע גם EC2. אם תיזכרו בתיאוריית הדיסרפשן, יש שני סוגים של חדשנות: Sustaining ו-Disruptive. הקלאוד היה דיסרפטיבי כי הוא התחיל בקצה התחתון של השוק. אמזון הציעו שירותי אחסון בסיסיים ושרתים וירטואליים לסטארט-אפים, פלח שוק ש-IBM ואורקל לא התמקדו בו. אמזון אפשרה לדור חדש של סטארט-אפים לקום ע"י הורדת חסמי הכניסה. ככל שהסטארט-אפים האלה הצליחו, התשתיות שלהם כבר היו נעולות בתוך AWS. בספטמבר 2007 אמזון הכריזה על תחרות לסטארט-אפים שמשתמשים ב-AWS, וזה התחיל לסובב את ה-Flywheel. בגלל שהיו כל כך הרבה סטארט-אפים שגייסו המון פאנדינג, לאמזון היה הרבה כסף להשקיע בשיפור AWS. ב-2010 אמזון הודיעה שכל האתר שלה עבר להתבסס על AWS, מה שהיה עדות לבשלות המערכת. ב-2012 ריד הייסטינגס מנטפליקס הכריז שהם מעבירים 100% מהתשתיות שלהם ל-AWS. הקלאוד שינה באופן עמוק את האופן שבו בונים ומתחזקים מערכות תוכנה. נוצרו פרדיגמות פיתוח כמו Agile, ונוצרו דאטה-בייסים מסוג NoSQL שעשו דיסרפשן לאורקל. משבר התוכנה נפתר ע"י פיתוח Ecosystem שלם סביב הקלאוד. בזמן הזה IBM ואורקל המשיכו להתמקד בלקוחות הגדולים ובפרדיגמות הוותיקות, מה שקריסטנסן קרא לו 'מוטיבציה אסימטרית'. החברות המבוססות מעדיפות להפנות משאבים לפרויקטים שמציעים רווחיות גבוהה יותר בקצה העליון של השוק, ולא מגנות על הקצה התחתון. זה הלב של דילמת החדשנות. Interviewer 21:03 So much of Amazon's huge profits from the last go-round came from AWS, from the cloud. Warren Buffett 21:09 That's incredible because he developed that over a 6 or 7 year period and everybody else sat and watched... I actually sat next to him at a birthday party... and he told me how surprised he was that he didn't get more reaction quicker. מתן 21:44 והתיאוריה של קריסטנסן היא בדיוק ההסבר למה כולם ראו מה אמזון בונה ובכל זאת לא התחרו בה, בגלל מוטיבציה אסימטרית. Warren Buffett 21:52 Amazon I just consider a miracle that you could be doing Amazon Web Services and changing retail at the same time... and do it with the speed and effectiveness of what Amazon has done. מתן 22:13 בפרק הבא נתמקד באיך הנס הזה קרה בתוך אמזון, מה אמזון עושים כדי לא ליפול קורבן להצלחות של עצמם, ואיך מייקרוסופט הגיבה אחרת לגמרי מאורקל ו-IBM. תודה שהאזנתם, נמשיך בפרק הבא.
        ]]></content:encoded>
    </item>
    
    <item>
        <title>פרק 4: הפיתרון לדילמת החדשנות, הניסויים של בזוס, המהפיכה של סאטיה</title>
        <link>https://mat-mo.github.io/podtext/episodes/vptyqst/prq-4-hpytrvn-ldylmt-hkhdshnvt-hnysvyym-shl-bzvs-hmhpykh-shl-styh.html</link>
        <guid>https://mat-mo.github.io/podtext/episodes/vptyqst/prq-4-hpytrvn-ldylmt-hkhdshnvt-hnysvyym-shl-bzvs-hmhpykh-shl-styh.html</guid>
        <pubDate>13 בפברואר 2024</pubDate>
        <description>Transcript for פרק 4: הפיתרון לדילמת החדשנות, הניסויים של בזוס, המהפיכה של סאטיה from אופטיקאסט</description>
        <content:encoded><![CDATA[
            
        ]]></content:encoded>
    </item>
    
    <item>
        <title>פרק 5: גברת בי, אשת העסקים שבאפט העריץ, שוק הרהיטים של נברסקה, פנאטים אינטליגנטיים</title>
        <link>https://mat-mo.github.io/podtext/episodes/vptyqst/prq-5-gbrt-by-sht-h-sqym-shbpt-h-ryts-shvq-hrhytym-shl-nbrsqh-pntym-yntlygntyym.html</link>
        <guid>https://mat-mo.github.io/podtext/episodes/vptyqst/prq-5-gbrt-by-sht-h-sqym-shbpt-h-ryts-shvq-hrhytym-shl-nbrsqh-pntym-yntlygntyym.html</guid>
        <pubDate>20 בפברואר 2024</pubDate>
        <description>Transcript for פרק 5: גברת בי, אשת העסקים שבאפט העריץ, שוק הרהיטים של נברסקה, פנאטים אינטליגנטיים from אופטיקאסט</description>
        <content:encoded><![CDATA[
            מתן 00:00 היי, אני מתן וטוב שחזרתם לאופטיקאסט, הפודקאסט של אופטיקה מדופלם. אני מנסה ללכת לישון כל יום קצת יותר חכם ממה שקמתי, ובואו תצטרפו אליי למסע הזה. הפעם אני רוצה לקחת הפסקה מסיפורי הדיסרפשן ואני רוצה לדבר על סיפור מרתק אחר, הסיפור של גברת בי. זה היה הכינוי של רוז בלומקין. היא הקימה חנות רהיטים באומהה בשנות החמישים עם השקעה של 500 דולר בלבד, וב-1983 וורן באפט רכש את העסק שלה ב-60 מיליון דולר. כלומר, רכש בפעם הראשונה, זה קצת מורכב, נדבר על זה עוד בהמשך. בכל מקרה, זה מה שהיה לו להגיד עליה בריאיון אז. Warren Buffett 00:43 If I could start a business and I had first draft pick like in the NFL of the 25 top graduates of the top business schools in the country and the 25 picks from the top CEOs of the Fortune 500, or I could take Mrs. B to run the business, I'd take Mrs. B. There aren't any other Mrs. Bs. מתן 00:58 אז באפט היה מעדיף את גברת בי בשביל לנהל עסק על פני לבחור 25 מהטופ בוגרי ביזנס סקול באמריקה, פלוס בחירה של 25 מהמנכ"לים המובילים בפורצ'ן 500. בהזדמנות אחרת הוא אמר עליה שהוא היה מעדיף להילחם בדובי גריזלי מאשר להתחרות בה. אז מה היה הסיפור שלה ומה גרם לו להעריץ אותה כל כך? רוז גדלה במשפחה יהודית ענייה בכפר קטן ברוסיה. אבא שלה רק למד תורה ולא עבד, ואמא שלה עבדה במשך היום ועשתה את מטלות הבית בלילה. כשרוז הייתה ילדה היא קמה פעם באמצע הלילה וראתה שאמא שלה עוד אופה ומכבסת. הנה איך שהיא מספרת את זה. Rose Blumkin 01:32 One night I woke up 6:00 she was mixing bread. I said, 'I can't stand that you work awful hard. When I'll grow up I'll go to big town and find a job, make money and go to America'. מתן 01:42 אז היא החליטה להרוויח כסף כדי שאמא שלה לא תעבוד כל כך קשה. בגיל 6 היא התחילה לעזור לאמא שלה בחנות שהיא עבדה בה. בגיל 13 היא נסעה 300 מייל ברכבת לעיר גדולה בגבול עם אוקראינה ושכנעה בעלים של איזה חנות לתת לה עבודה שם. בגיל 16 היא כבר ניהלה את החנות. בהמשך היא עברה לעיר יותר גדולה ועבדה כמוכרת בחנות בגדי גברים, ושם היא גם פגשה את איזידור בלומקין. ב-1914 הם התחתנו. אמא שלי נתנה לי קילו אורז וקילו עוגיות, זאת הייתה סעודת הנישואים. באותה שנה פרצה מלחמת העולם הראשונה והם החליטו שהם יעזבו לאמריקה. אבל הכסף שלהם הספיק רק לאישור מעבר אחד, אז איזידור נסע לבד לאמריקה ורוז המשיכה לעבוד בחנות ולחסוך כל אגורה. ב-1917 היא לקחה רכבת לגבול של סיביר עם סין, אבל לא היה לה דרכון. היא סיפרה שבגבול עם סין עמד חייל שכיוון אליה את הרובה, והיא אמרה לו שהיא בדרך לקנות דברים בשביל הצבא וכשהיא תחזור היא תביא לו בקבוק גדול של וודקה. היא עלתה על אונייה וצחקה שהחייל ההוא בטח עדיין מחכה לוודקה שלו. אם עוד לא הבנתם את האופי של האישה הזאת, זה לא מישהי שתיתן לחייל עם רובה שלוף לעצור אותה. רוז הגיעה ליפן ומשם באוניית תובלה המשיכה לסיאטל. היא מצאה את איזידור בעזרת הצלב האדום. היא לא ידעה מילה באנגלית, בטח שלא קרוא וכתוב, אז היא חיפשה עיר גדולה שתהיה בה קהילה שדוברת רוסית ויידיש, וככה הם הגיעו לאומהה נברסקה. בשנים הראשונות שם רוז נשארה בבית לגדל את הילדים ובעלה פתח חנות לבגדי יד שנייה. היא כמובן ניהלה את הכספים של הבית, ועם הכסף שהיא חסכה היא הביאה לאמריקה את ההורים ו-7 האחים שלה, אחד אחרי השני, 50 דולר לראש כל פעם. כשהשפל הגדול התחיל העסקים די קפאו בחנות של איזידור, והוא פחד שהמשפחה תגווע ברעב. אז רוז אמרה לו 'בוא נוריד את המארק-אפ ל-10%. נמכור רק ב-10% מעל המחיר שאנחנו משלמים על סחורה, ואני אבוא ואני אעזור לך בחנות, כי בניתי ברוסיה חנות מצליחה ואני מבינה בעסקים'. ובואו נתעכב על זה רגע, לרוז בלומקין לא היה MBA, היא אפילו לא למדה בתיכון או אפילו בבית ספר יסודי. היא לא ידעה לקרוא ולכתוב באנגלית ולדבר היא ידעה רק כמה מילים שהיא למדה מהבת שלה. אבל כמו שהיא העידה על עצמה, היא הבינה בעסקים. וככה מתחיל הסיפור המדהים של גברת בי אשת העסקים. בהתחלה היא פשוט מכרה את הרהיטים מהבית שלה. זה הרגל שנמשך הרבה אחרי שכבר הייתה לה חנות מאוד מצליחה. הנה ציטוט מספר שנכתב עליה: 'אורחים שביקרו בבית משפחת בלומקין היו יכולים להתרשם מהרהיטים שלהם היה מצורף תג מחיר, ומהמנורות שעדיין היו מכוסות בעטיפת פלסטיק. אם האורח הביע עניין באחד הפריטים זה היה זמין למכירה'. אבל הרבה לפני זה היא הייתה צריכה למצוא דרך לעשות כסף. בשלב מסוים היא הדפיסה 10,000 הודעות שמציעות להלביש אדם מכף רגל ועד ראש תמורת 5 דולר. זה היה בסביבות שנת 1937, ובאותה שנה היא פתחה את החנות שלה Nebraska Furniture Mart. היא לקחה הלוואה של 500 דולר מהאחים שלה בשביל זה. 'זה החדר מחסן ששכן במרתף', היא מספרת, 'באותו יום שפתחתי נפתחה עוד חנות רהיטים. להם הייתה תזמורת וכוכבי הוליווד ולי רק הייתה מודעה בעיתון של שלוש שורות כי הייתי ענייה, ועשיתי הרבה עסקים ביום הזה'. גברת בי הייתה פנאטית. היא יישמה בהצלחה כבר בשנות השלושים את אותה גישה שהביאה להצלחה של וולמארט וקוסטקו כמה עשורים אחרי זה: מחירי דיסקאונט, מרג'ין נמוך, ווליום גדול, בלי תזמורת, בלי פאר, בלי הוצאות מיותרות. תוך כמה עשורים החנות הזאת הגיעה למחזור של 120 מיליון דולר בשנה, יותר מכל שאר חנויות הרהיטים באומהה ביחד. באפט סיפר שאנשים הגיעו לקנות שם מכל רחבי נברסקה ומהמדינות שליד בגלל המחירים האטרקטיביים של גברת בי. עם הזמן החנות שלה הפכה להיות חנות הרהיטים הגדולה ביותר בעולם. צ'ארלי מאנגר אמר פעם שבאופן כללי צריך להשקיע בגלל האיכות של העסק, לא בגלל האיכות של ההנהלה, אלא אם כן כמובן מדובר בגברת בי. במקרה כזה צריך ללכת אול-אין. אני זוכר שכששאלו אותה אם יש לה תוכנית עסקית, הוא סיפר, היא ענתה 'כן, למכור בזול ולהגיד את האמת'. הוא אמר עליה שהיא הייתה גאונה בעסקים, Business Genius. וזה סיפור מעולה שימחיש את הנקודה הזאת. בשלב מסוים היא הצליחה לקנות שטיחים ב-3 דולר ליארד ומכרה אותם ב-3.95 דולר. אותו שטיח בדיוק נמכר אצל המתחרים ב-7.95 ליארד. אחד המתחרים קרא לה בוטלגר (Bootlegger), שזה היה הכינוי לאנשים שמכרו אלכוהול בצורה לא חוקית בתקופת היובש בארצות הברית. מה רוז ענתה לו? 'בטח, אני הבוטלגר הכי טובה בעיר'. ואז היא מספרת מה קרה אחר כך: שלושה עורכי דין לקחו אותי לבית המשפט ותבעו אותי על פרקטיקות מסחר לא הוגנות. שלושה עורכי דין מולי עם האנגלית שלי. לא יכולתי להרשות לעצמי עורך דין, אז פשוט הלכתי לשופט ואמרתי, ועכשיו תדמיינו אותה מדברת עם השופט באנגלית עילגת עם מבטא יידישאי: 'השופט, אני מוכרת הכל ב-10% מעל העלות, מה הבעיה? אני לא יכולה לתת ללקוחות שלי מחיר טוב? אני לא שודדת את הלקוחות שלי'. והשופט השתכנע, הוא זרק את התיק ויום אחרי זה הוא הגיע לחנות של גברת בי וקנה שטיחים ב-1,400 דולר. סיפור כל כך טוב. החשיפה שגברת בי קיבלה מהמשפט הזה הייתה שווה להרבה יותר ממה שהיא אי פעם הייתה יכולה להרשות לעצמה לשלם על פרסומת. אי אפשר לדמיין פרסומת יותר טובה מזה, תחשבו שאתם קוראים עיתון וכתוב שם על איזה גברת שתבעו אותה כי המחירים אצלה נמוכים מדי. אתם יודעים בדיוק איפה אתם הולכים לקנות באותו יום. רוז באופן קבוע הייתה עוברת על העיתונים כדי לחפש מודעות פשיטת רגל של חנויות רהיטים והיא מסגרה ותלתה אותם על הקיר, כביכול כדי להזכיר לעצמה ולעובדים שלה כמה זה עסק קשה, אבל היא גם קצת התנהגה כמו צייד שמציג לראווה את הטרף שלו. זאת הייתה הדרך שלה לשלוח להם מסר. היא שנאה את המתחרים שהתנהגו אליה בצורה מלוכלכת, הם ניסו לנצל את זה שהיא הייתה מהגרת וחסרת משאבים ועם אנגלית גרועה. הם גרמו לספקים שלהם להחרים אותה והיא שנאה גם אותם וגם את הבנקאים שלא הסכימו לתת לה הלוואות בתחילת הדרך. הנה מה שבגיל 92 עוד היה לה להגיד על זה. Rose Blumkin 07:12 I sell too cheap. I went to the bank loan $100, they wouldn't. I sell too cheap. So I got mad and I said to that guy, 'You're gonna work the rest of your life for $75 a week and mine kids each one'll have a car in the garage'. Interviewer 07:25 How do you feel about the people who didn't sell to you in the beginning? Rose Blumkin 07:29 I still hate 'em. You know that anybody that does you dirty you should never forgive and forget. מתן 07:34 אולי רוז לא ידעה לקרוא ולכתוב באנגלית והיא אף פעם לא למדה בבית ספר, אבל כשהלקוח היה אומר לה את המידות של הסלון או החדר שהוא רצה לכסות בשטיח, היא יכלה לחשב בראש תוך שבריר שנייה כמה יארד של שטיח הוא יצטרך בשביל זה ומיד גם להכפיל את הגודל ב-6.95 דולר ליארד כדי לדעת בדיוק כמה זה יעלה. ב-1977 היא התראיינה לעיתון מקומי. הנה התשובות שהיא נתנה לשאלון שם. דבר אהוב לעשות בסופ"ש: לבקר את הלקוחות והחנות שלי. איך את אוהבת לבלות בערב: לנסוע לבדוק את המצב של המתחרים ולתכנן את ההתקפה הבאה. סרט שאהבת בשנה האחרונה: אני עסוקה מדי. ספר אהוב: אין לי זמן. קוקטייל אהוב: אין, שתיינים פושטים רגל. מי שרוצה להצליח בעסקים נשאר פיקח. המקום הכי אהוב עלייך: החנות שלי. וכן, יש בגישה הזאת שילוב של הקשיים שהיא חוותה בתור ילדה בכפר עני ברוסיה ולהגר לאמריקה במלחמת העולם וה-Great Depression וכל זה. זה בטוח היה חלק ממה שעיצב את אופי הברזל הזה שהיא פיתחה. היא הייתה פנאטית. והפנאטיות הזאת התחברה עם ההבנה העמוקה שלה של איך לנצח במציאות הקשוחה של עסק הקמעונאות. אם היא רק תהיה יותר יעילה, תשיג סחורה קצת יותר זולה, תחסוך עוד קצת בהוצאות, המחירים שלה ירדו עוד והיא תמשוך עוד ועוד לקוחות ועוד ווליום והמחזור יגדל. הייתה לה אינטליגנציה מאוד גבוהה, גם אם לא הייתה לה שום השכלה רשמית. היא הייתה פנאט-אינטליגנטית. זה ביטוי ידוע של צ'ארלי מאנגר שעוד נדבר עליו בהמשך. אז ב-1983 באפט קנה את החנות שלה בפעם הראשונה. הוא הסביר שאפילו אם היה לה דוכן פופקורן הייתי רוצה לשתף איתה פעולה. היא פשוט כל כך חכמה, היא מתחרה בפראות ועובדת בלי להתעייף. והנה באפט וגברת בי בריאיון מספרים איך הלך המשא ומתן לקראת העסקה הזאת. Rose Blumkin 09:10 He asked me how much I want and I told him and he says 'okay, let's shake hands we got a deal'. Warren Buffett 09:15 When did that happen? Rose Blumkin 09:18 Just a bit ago, a week ago. Warren Buffett 09:21 Happened on my birthday, Bob, that's right. Rose Blumkin 09:23 Yeah, and I told him he struck oil. He say on your birthday you struck oil. Interviewer 09:25 So you weren't really out looking for a buyer then? Rose Blumkin 09:27 I was... somebody offered I said okay I'll talk to you. So they look and they think and they decide. No, not like Mr. Buffett. It's one in a million. מתן 09:39 אז באפט שילם כמה שהגברת בי ביקשה, 55 מיליון דולר תמורת 90% מהחנות, בלחיצת יד, בלי לעשות ביקורת של ספרי החשבונות או המלאי. באפט אמר בכנות 'אני סומך על גברת בי יותר מאשר על פירמות הביקורת הגדולות. מילה של גברת בי אמינה יותר מהבנק של אנגליה'. היא הייתה אז בת 89. ורוז המשיכה לעבוד בחנות והיא הביאה את הילדים והנכדים שלה לעזור לה. היא אהבה מאוד את הבן שלה אבל הסתכסכה עם כמה מהאחרים. הם לא הסכימו איתה על המחירים והתערבו לה במחלקת השטיחים, שזה היה הנקודה שהכי הפריעה לה. כמובן שבתור פאונדרית פנאטית רוז הייתה קונטרול פריק. אז בגיל 96, 96 היא פרשה ופתחה חנות מתחרה. צ'ארלי מאנגר דיבר על הסיפור הזה באסיפה של ה-Daily Journal בשנה שעברה. הוא הסביר שבגיל 90 גברת בי המשיכה לעבוד 100 שעות בשבוע והיו לה בני משפחה שעבדו איתה בחנות. הם היו אנשים מאוד נחמדים וכבר היו Filthy Rich, כמו שמאנגר הגדיר אותם, עשירים מאוד ולא צריכים עוד לעבוד יום אחד בחיים שלהם. ובכל זאת הם המשיכו לעבוד בחנות רק 50 שעות בשבוע. אבל בגלל שהם לא עבדו 100 שעות כמוה, גברת בי התחילה לקרוא להם 'Those Bums', הבטלנים האלה. איזה אופי היה לאישה הזאת. אז בגיל 96 היא החליטה שנמאס לה ושהיא פותחת חנות חדשה. עד אז היא דיברה מאוד בהערצה על באפט, אבל באיזשהו שלב היא האשימה אותו שהוא עשה יד אחת עם הנכדים שלה נגדה. היא אמרה אז 'אני רוצה להיות הבוס של עצמי, אף אחד לא יגיד לי מה לעשות. היה לי מספיק איתם, אני הולכת להראות להם מה זה. תודה לאל יש לי את המוח שלי, יש לי בריאות, כסף, כוח והיגיון בריא, אני יודעת איך לנצח את כולם'. החנות החדשה נקראה 'Mrs. B's Clearance and Outlet', המחסן של גברת בי. היא פתחה אותה בדיוק מול שוק הרהיטים של נברסקה, מעבר לכביש מהחנות הישנה שבני המשפחה הבטלנים שלה. וכששאלו אותה אם היא תרצה לראות אותם פושטים רגל היא ענתה 'אני רוצה לראות אותם הופכים לאבק, אני רוצה שילכו לעזאזל'. הכל שחור ולבן אצלה. שנתיים אחרי זה באפט הגיע אליה לחנות, כמו שהוא עשה 10 שנים קודם, הוא הביא איתו ורדים ושוקולד וגברת בי הסכימה לקבל את מנחת השלום שלו. היא אמרה 'הוא ג'נטלמן אמיתי'. אז גברת בי מכרה את המחסן של גברת בי לשוק הרהיטים של נברסקה תמורת 5 מיליון דולר. היא יישבה את המחלוקת עם הנכדים שלה וכמובן דאגה שיהיה בהסכם סעיף שנותן לה שליטה מלאה במחלקת השטיחים. ובאפט וידא שמגיל 99 היא תחתום על Non-Compete, על הסכם שבו היא מתחייבת לא להתחרות איתם שוב. הסיפור הזה הוא קודם כל מדהים ומעניין בפני עצמו, ואני חושב שיש פה גם כמה לקחים מעניינים שאפשר לקחת ממנו. אחרי הרכישה באפט אמר שזה עסק יחיד במינו עם מנהלת יחידה במינו ואתה צריך להיות טיפש לא להיכנס שותף עם גברת בי אם יש לך הזדמנות. צ'ארלי מאנגר אמר פעם שאם אתה מקבל הזדמנות להיכנס לעסק נפלא שמנוהל על ידי פנאט אינטליגנט ואתה לא קונה בכל הכוח, זאת טעות מאוד גדולה. פנאט אינטליגנט. מאנגר אמר את המונח הזה באיזה דרך אגב, אבל הוא חזר עליו בכמה וכמה הזדמנויות ואפשר לזהות את זה בתור אחד הפאטרנים שהוא ובאפט השתמשו בתהליך שבו הם מנתחים עסקים. הנה עוד ציטוט של מאנגר: 'חלק מהאנשים האלה אפשר לראות שהם לא רגילים, יש אנשים שהם כל כך מוכשרים שהם יגרמו לך להרגיש שנולדת לזן הלא נכון. מדי פעם אתה תמצא בן אדם שהוא כל כך מוכשר שיכולים לעשות דברים שבני תמותה רגילים לא יכולים. האנשים האלה מגיעים מדי פעם וברוב המקרים לא קשה לזהות אותם. אם יש להם איזשהו סיכוי סביר עם הפנאטיות והאינטליגנציה שהאנשים מהסוג הזה לרוב מביאים לשולחן, אז ההנהלה של העסק היא פרמטר חשוב מאוד. אם יש לך הזדמנות לקנות בעלות בעסק נפלא שמנוהל על ידי פנאט אינטליגנט ואתה לא מעמיס כמה מניות שאתה רק יכול, זאת טעות גדולה'. אחר כך מאנגר הזכיר כמה דוגמאות שאחת מהן הייתה סם וולטון, מי שהקים את רשת וולמארט. מאנגר אמר פעם 'זה די מעניין לחשוב על וולמארט שהתחילו מחנות בודדת בבנטונוויל ארקנסו נגד סירס רובאק עם השם שלהם, המוניטין, מערכות היחסים שהיו להם עם ספקים ועם מפתחי נדל"ן וכל המיליארדים. איך בחור בבנטונוויל ארקנסו בלי שום כסף עוקף את סירס רובאק? והוא עושה את זה במהלך חייו, למעשה במהלך חייו המאוחרים, כי הוא כבר היה די מבוגר, היה בן 44 כשהוא התחיל עם החנות הקטנה והבודדת הזאת. אז איך וולמארט הצליחו? התשובה היא סם וולטון. אם הייתה לך אפשרות להשקיע בוולמארט בשנות השישים כשהיו להם רק כמה חנויות, זה לא היה הימור על וולמארט, זה היה הימור על סם וולטון'. אפילו אחרי שוולמארט צמחו למאות חנויות ומעל 200 מיליון דולר בהכנסות, סם וולטון עדיין הסתובב במטוס הקטן שלו כדי לחפש ולנהל משא ומתן על לוקיישנים לחנויות חדשות. בהרבה מובנים הוא הזכיר את גברת בי בפנאטיות שלו ובאינטליגנציה שלו. לשניהם ולעוד הרבה דוגמאות שמאנגר הזכיר בהערצה לאורך השנים הייתה מחשבה עצמאית שהתגרה בקונבנציות העסקיות שהיו מקובלות אז. לשניהם היה חזון לטווח ארוך, הייתה להם יכולת אקזקוציה שאף אחד לא יכול להתחרות בה, היה להם פאשן עצום לעסק שהם בנו. זה כל מה שהם רצו לעשות. סם וולטון היה מבלה שעות בלהסתובב בחנויות של אחרים שלא שייכות לרשת שלו ומסתובב עם מחברת צהובה שלו ולוקח נוטס על דברים שהוא ראה שם. הילדים שלו מספרים שגם כשהם היו נוסעים לקמפינג משפחתי הוא היה נעלם לפעמים לאיזה שעה-שעתיים כדי להסתובב באיזה חנות גדולה שהוא ראה בדרך ולקחת הערות. מדי פעם כשהוא זיהה משהו מעניין שמישהו עושה, למשל האופן שבו הם סידרו את הסחורה או שלטים שהם שמו או מבצעים או זה שהם הביאו מכונת פופקורן בשבת וחילקו ללקוחות, אז הוא היה מעתיק את זה ומנסה את הרעיונות האלה בוולמארט. האנשים האלה לא התעניינו בכסף או בסטטוס או ביוקרה. גברת בי המשיכה לעבוד מאה שעות בשבוע גם בגיל מאה אחרי שהיא כבר מכרה לבאפט את רוב החנות והיא והילדים שלה כבר היו מולטי-מיליונרים. סם וולטון המשיך לנסוע בפיק-אפ טראק גם אחרי שהוא הפך לאיש הכי עשיר בעולם. וכששאלו אותו על זה הוא אמר שהוא לא יכול לנסוע ברולס רויס כי איך הכלבים שלו ייכנסו לשם. הוא היה עשיר כי הערך של המניות שלו בוולמארט עלה, אבל הוא המשיך לגור באותו בית בעיירה בנטונוויל ולנסוע באותו אוטו ולהמשיך לעבוד הכי קשה שהוא רק יכול. הוא לא קנה יאכטות או התגרש מאשתו או עשה חופשות באירופה בקיץ. גם אחרי שוולמארט הונפקה סם וולטון לא ניסה להרשים אנליסטים מוול סטריט או לדאוג להעלות את המחיר של המניה. במשך שנים האנליסטים לא הבינו אותו, זה היה נראה שהחברה לא מייצרת שום רווח. אבל זה היה בגלל שסם וולטון המשיך לפתוח עוד ועוד חנויות בקצב היסטרי. הוא ידע שהיוניט אקונומיקס של כל חנות חדשה הם מצוינים, אז הוא לא רצה להאט את הקצב רק כדי שאנליסטים יהיו מרוצים. וכמו גברת בי שבגיל 92 עוד שמרה טינה כלפי הבנקאים והמתחרים שניסו להכשיל אותה בתחילת הדרך, גם סם וולטון עשה אותו דבר עם איזה עיירה קטנה אחת. הרבה לפני שהוא התחיל את וולמארט הייתה לו חנות מצליחה בעיירה קטנה אחרת, עד שהבעלים של הבניין הודיע לו שהוא לא הולך לחדש לו את החוזה שכירות ובמקום זה הבעלים בעצמו פתח שם חנות, העתיק לגמרי את הקונספט ורק שינה את השם. וזאת הייתה עיירה קטנה של חמשת אלפים איש, זה לא שסם וולטון יכול היה לפתוח שם עוד חנות. ויש קטע בביוגרפיה שלו שמספר איך סם יושב במשרד של העורך דין שלו אחרי זה ומברר אם יש משהו שאפשר לעשות בקשר לזה, והעורך דין עובר בקפדנות על החוזה ואומר 'לא, אתה עשית טעות, אתה לא ידעת, אתה יזם צעיר ולא דאגת לזכויות שלך כששכרת את המבנה'. וסם פשוט עומד שם לפי מה שהספר מתאר, והוא מכווץ ופותח את האגרופים שלו, מכווץ ופותח שוב ושוב, ומין אומר לעצמו 'אני לא הפסדתי, אני מצאתי את העיירה הזאת, אני הקמתי את החנות הזאת, בניתי את ההצלחה הזאת ואני פשוט אעשה את זה שוב'. ואז הוא לוקח את עצמו והוא אומר 'אני לא הולך להסתכל אחורה, אני פשוט לא אחזור על הטעות הזאת', והוא הולך לעיירה הבאה והוא עושה את זה שוב, ואז הוא עושה את זה שוב ושוב, ושתיים או שלוש איטרציות אחר כך הוא עולה על הקונספט של וולמארט. היה לו פשוט דרייב משוגע. הוא גם מספר באוטוביוגרפיה שלו שהייתה לו ילדות לא שמחה, להורים שלו הייתה מערכת יחסים לא טובה ובתור ילד זה כנראה מה שדחף אותו להיות אובססיבי. זה דחף אותו לצאת כמה שהוא רק יכול מהבית כי לא היה נעים להיות בבית שלו, וכשהוא יצא החוצה הוא הלך לבית ספר ועבד הכי קשה שהוא רק יכול. הוא היה בכל קלאב שקיים, הוא רכש כל סקיל, כל יכולת שהוא רק יכול היה. קצת כמו גברת בי שגדלה בבית עני עם אבא שרק לומד תורה ואמא שקורעת את עצמה בעבודה, ובגיל שש היא כבר החליטה שהיא תתחיל לעבוד ולהרוויח כסף בעצמה. הם לא היו צריכים מישהו אחר שידחוף אותם או ייתן להם מוטיבציה, היה להם דרייב פנימי חזק בצורה מטורפת. וכמו גברת בי, גם לסם וולטון הייתה מחשבה עצמאית וויז'ן ברור ואקזקוציה יוצאת דופן ופוקוס ויושרה. הוא היה פנאט אינטליגנט. ועוד פנאט אינטליגנט בעיניי הוא ג'ף בזוס, הגיבור של הפרקים הקודמים. הנס שהוא הצליח לעשות באמזון מזכיר בהרבה מובנים את גברת בי ואת סם וולטון. למכור במחיר הכי נמוך שאפשר, לקחת מרק-אפ מינימלי, להשתפר כל הזמן, להוזיל את העלויות ולהעביר את כל החסכונות האלה ללקוח. הוא עשה את זה בפנאטיות ובאינטליגנציה גם בעסק הריטייל, הקניות באינטרנט, וגם ב-Amazon Web Services. בישיבת הנהלה בשנים המוקדמות של אמזון הציגו לו איזה קמפיין מרקטינג שתכננו לעשות כדי לקדם את amazon.com. אבל במקום לאשר את התוכנית הוא פשוט החליט לבטל את הכל כולל את התקציב. הוא דרש שייקחו את הכסף שיועד לקמפיין וישתמשו בו כדי להוריד עוד יותר את המחירים של המוצרים ב-amazon.com. המחירים הנמוכים יהיו המרקטינג שלנו. כבר ב-1997 במכתב הראשון שהוא כתב לבעלי מניות אחרי ההנפקה הוא הסביר בדיוק איך הוא הולך לנהל את אמזון. הנה כמה דברים שהוא כתב שם תחת הכותרת 'It's All About the Long Term'. ההצלחה שלנו תימדד לפי הערך שנצור לבעלי המניות בטווח הארוך. הערך הזה יהיה תוצאה ישירה של היכולת שלנו לחזק את ההובלה בשוק. קבלת ההחלטות שלנו תשקף את הפוקוס הזה בלהוביל את השוק. בגלל הדגש שלנו על הטווח הארוך אנחנו מקבלים החלטות באופן שונה מהרבה חברות. אנחנו משתפים אתכם בעלי המניות את הגישה שלנו כדי שתוכלו להעריך אם היא מתאימה לפילוסופיית ההשקעות שלכם. אנחנו נמשיך לבצע החלטות השקעה לאור שיקולי הובלה בשוק בטווח הארוך ולא משיקולי רווחיות בטווח הקצר או התגובות המיידיות מוול סטריט. כשניאלץ לבחור בין אופטימיזציה של חשבונאות GAAP לבין מקסום הערך הנוכחי של תזרים המזומנים העתידי שנייצר, אנחנו נעדף למקסם את התזרים העתידי. וזה בדיוק איך שאמזון התנהלה, למרות שבמשך 27 השנים שעברו מאז ההנפקה, כולל בתקופה האחרונה, היו המון שלבים שאנליסטים לא ידעו איך לאכול אותה והמניה מאוד נפלה. אבל הם פשוט המשיכו להתמקד בתוכנית שלהם בפוקוס אינטנסיבי. הם לא סטו ממנה כדי לרצות אנליסטים או לדחוף קצת את המניה, הם אפילו לא דיברו עם אנליסטים. גם כשהתפרסמו כתבות שקוטלות את החברה תחת הכותרת amazon.bomb או amazon.toast או מאמרים שטענו שהמניה הזאת היא בכלל הונאת פונזי. אמזון אפילו לא עשו ימי משקיעים וחוץ משיחה רבעונית הם לא השקיעו שום זמן בלהדבר עם אנליסטים או להסביר להם את העסק. את האנרגיה הזאת הם שמרו רק להתמקדות אובססיבית בעסק עצמו. זה מה שבזוס עשה בפנאטיות ובאינטליגנציה. אחרי רבעון מוצלח הוא אמר פעם שהתוצאות המוצלחות האלה לא קשורות לשום דבר שעשו באמזון ב-90 הימים האחרונים. התוצאות האלה זה בזכות עבודה שאמזון עשו לפני שלוש, ארבע, חמש שנים ואת התוצאות של מה שהם עשו ברבעון האחרון אי אפשר לראות רק בעוד שלוש שנים. גם כשהוא כבר היה מיליארדר הוא המשיך לנסוע בהונדה ישנה למשרד וכששאלו אותו על זה בריאיון הוא אמר 'זאת מכונית בסדר גמור'. וכאן הפרק הזה בעצם מתחבר לפרקים הקודמים. דיברנו על דיסרפשן ועל איך אפשר להתחיל מתחתית השוק וליצור שוק חדש שמאפשר מעגל של שיפור ובסוף מדיח איזה אינקמבנט. אבל חשוב לזכור שזה לא שזה כזה פשוט, זה לא מספיק רק לשים לב לטכנולוגיה שמישהו מתעלם ממנה באיזה תעשייה ואז ללכת עליה ויקרה דיסרפשן. התהליך הוא מאוד מאוד קשה ולפעמים גם מאוד מאוד ארוך. אין הרבה סיפורי הצלחה שקרו בלי פנאט אינטליגנט שהוביל אותם באובססיביות. וג'ף בזוס עם הגאונות והיכולת והעבודה הקשה שלו היו קריטיים להצלחה של אמזון. אבל בניגוד לגברת בי וסם וולטון שהמשיכו את האובססיות שלהם כמעט עד יומם האחרון, ג'ף בזוס פרש מתפקיד המנכ"ל של אמזון בגיל 57, ואז הוא גם כן קנה יאכטה. לא כולם הם גברת בי או סם וולטון או וורן באפט. מתן 21:03 את האספה השנתית של ברקשייר ב-1993 באפט פתח במילים: 'אני רוצה להכיר לכם את המנהלים של ברקשייר מלבד גברת בי, שלא יכלה לקחת הפסקה מהעבודה בשביל עניין טיפשי כמו אספת בעלי מניות'. גברת בי המשיכה לעבוד בחנות שלה עד גיל 103. בגיל 104 היא נפטרה. ובאפט עד היום ממשיך לספר עליה בהערצה. הוא גם נוהג לומר בצחוק שזה שהיא נפטרה בגיל 104, שנה אחרי שהיא פרשה, צריך לשמש בתור אזהרה לכל המנהלים בברקשייר ששוקלים את הפרישה שלהם. ואני חושב שיש כאן גם שיעור מעניין לחיים. זה סיפור שהוא בעיניי מאוד מעורר השראה. זה דחף אותי לשאול את עצמי באיזה תחום אני יכול להיות כמו גברת בי. מה אני כל כך אהנה לעשות ואני גם אהיה כל כך טוב בו, שאפילו האנשים הכי מבריקים והכי שאפתנים בעולם לא יהיה להם סיכוי נגדי בזה. במה אפילו וורן באפט יעדיף להילחם בדובי גריזלי מאשר להתחרות איתי. לג'ף בזוס יש סיפור כזה מהקולג'. החלום שלו היה להיות פיזיקאי תיאורטי והוא הלך ללמוד בפרינסטון בשביל זה. הוא למד פיזיקה ומדעי המחשב. 'תכננתי ללכת בדרך של הפיזיקה', הוא הסביר, 'ומדעי המחשב היה משהו שעשיתי בשביל הכיף. תמיד אהבתי והייתי טוב בלתכנת ונהניתי מהקורסים במחשבים, אבל הייתי נחוש להיות פיזיקאי תיאורטי. בשביל זה הלכתי לפרינסטון מלכתחילה'. עד שג'ף בזוס פגש בחור בשם יוסאנטה ששכנע אותו שהוא לא צריך להיות פיזיקאי תיאורטי. הנה הסיפור עם היוסאנטה הזה. Jeff Bezos 22:18 One of these people who convinced me, he didn't mean to convince me, but just by observing him, he convinced me that I should not try to be a theoretical physicist. His name was Yosante. And Yosante was from Sri Lanka and he was one of the most brilliant people I'd ever met. My friend Joe and I were working on a very difficult partial differential equations problem set one night, and there was one problem that we worked on for three hours. And we made no headway whatsoever. And we looked up at each other at the same time and we said 'Yosante'. So we went to Yosante's dorm room. And he was there, he was almost always there. And we said 'Yosante, we're having trouble solving this partial differential equation, would you mind taking a look?'. And he said 'Of course'. By the way, he was the most humble, most kind person. And so he looked at our problem and he stared at it for just a few seconds, maybe 10 seconds, and he said 'Cosine'. And I said 'What do you mean, Yosante? What do you mean Cosine?'. He said 'That's the answer'. And I said 'No, no, come on'. And he said 'Let me show you'. And he took out some paper and he wrote down three pages of equations. Everything canceled out and the answer was Cosine. And I said 'Yosante, did you do that in your head?'. And he said 'Oh no, that would be impossible. A few years ago I solved a similar problem and I could map this problem onto that problem and then it was immediately obvious that the answer was Cosine'. I had a few... you have an experience like that you realize maybe being a theoretical physicist isn't what the universe wants you to be. And so I switched to computer science and you know that worked out really well for me, I enjoy... I still enjoy it today. מתן 24:14 זה באמת עבד ממש טוב לג'ף בזוס. והנה עוד מסר שאפשר לקחת מכאן. כמעט בכל תחום בחיים פוגשים איזה יוסאנטה. ואולי הדבר הנכון הוא לא להתבאס או להרגיש רע עם עצמכם. אולי הדבר הנכון הוא לחפש את התחום שבו אתם תהיו היוסאנטה. משהו שאתם אוהבים לעשות ועושים כל כך טוב ובא לכם בכזאת קלות, שלאנשים אחרים זה מרגיש פשוט לא הוגן. ואפילו אם תנסו להיות האנשים הכי נחמדים ואדיבים שיש ותנסו לעזור להם, רק מלראות אתכם הם יגיעו למסקנה שהם צריכים לשנות כיוון. זה לא חייב להיות תחום מרשים כמו פיזיקה תיאורטית. למכור ספרים באינטרנט כמו שג'ף בזוס עשה ב-1997 לא נחשב בדיוק לפסגת השאיפות של הרבה אנשים. ואותו דבר לגבי למכור רהיטים ושטיחים במחירי דיסקאונט באיזה מרתף באומהה ב-1937, או לפתוח חנות כל-בו בעיירה נידחת בארקנסו ב-1962. אבל אם זאת האובססיה שלכם וזה התחום שבו תהיו יוסאנטה, אז אולי זה בדיוק מה שאתם צריכים לעשות. ואני לא סתם בחרתי את שלושת המקרים האלה. הרבה מהפלייבוק של Nebraska Furniture Mart בא לידי ביטוי בוולמארט ואחר כך ב-amazon.com. אבל זה לא אומר שפנאטים אינטליגנטים זה משהו שרלוונטי רק לרשתות שיווק ולאי-קומרס. הרב קלר היה עורך דין בטקסס שניסה לקבל רישיון פעילות לחברת תעופה קטנה בשם סאות'ווסט. ג'רי סיינפלד היה קומיקאי שעשה תוכנית בטלוויזיה. וורן באפט ישב בחדר האחורי של הבית שלו בנברסקה, למד עסקים וקנה מניות. ואלה סתם שלוש דוגמאות לאנשים שבעיניי הם פנאטים אינטליגנטים. ועוד שלושה שאם הייתם נתקלים בהם בתחילת הדרך שלהם היה קשה לכם לא לזלזל על כמה שהם מוזרים. אבל הם פשוט מצאו במה הם יהיו אינטליגנטים כמו יוסאנטה והלכו בפנאטיות אחרי האובססיה שלהם. וזה לא שאם אתם תעשו אותו דבר אתם תגיעו להצלחה בקנה מידה שהם הגיעו, רוב הסיכויים שלא, אבל גם הצלחה הרבה יותר צנועה אם תיהנו כל כך מהדרך תהיה תוצאה לא רעה. ואני אסיים בזה שאפשר רק לדמיין מה היה קורה אם בזוס היה שומר על אותו פנאטיות כמו גברת בי וממשיך לעבוד בתור המנכ"ל של אמזון עד גיל 103, במקום לפרוש מהתפקיד בגיל 57. עד כאן להיום, נמשיך בפעם הבאה.
        ]]></content:encoded>
    </item>
    
    <item>
        <title>פרק 6: צ׳ק פוינט ופאלו אלטו נטוורקס - הימים המוקדמים</title>
        <link>https://mat-mo.github.io/podtext/episodes/vptyqst/prq-6-tsq-pvynt-vplv-ltv-ntvvrqs-hymym-hmvqdmym.html</link>
        <guid>https://mat-mo.github.io/podtext/episodes/vptyqst/prq-6-tsq-pvynt-vplv-ltv-ntvvrqs-hymym-hmvqdmym.html</guid>
        <pubDate>27 בפברואר 2024</pubDate>
        <description>Transcript for פרק 6: צ׳ק פוינט ופאלו אלטו נטוורקס - הימים המוקדמים from אופטיקאסט</description>
        <content:encoded><![CDATA[
            מתן זנגר 00:00 היי, אני מתן זנגר, וטוב שחזרתם לאופטיקאסט, הפודקאסט של אופטיקאים מדופלם. אני מנסה ללכת לישון כל יום קצת יותר חכם ממה שקמתי, ובואו תצטרפו אליי למסע הזה. גיל שוויד, המנכ"ל בעל הוותק הכי ארוך בנאסד"ק, הודיע לאחרונה שהוא יעזוב את תפקיד המנכ"ל של צ'ק פוינט. אז חשבתי שזאת הזדמנות טובה לשתף בסיפור של איך הוא התחיל את החברה לפני 30 שנה בערך ועל מלחמת הפיירוול ביניהם לבין פאלו אלטו נטוורקס. השירות הצבאי של גיל שוויד היה ב-8200, המרכז שהוא שירת בו היה מאוד רגיש ביחס למידע שלהם והם רצו דרך לחסום את הגישה אליו ממקומות אחרים ביחידה. אז הוא בנה מעין קופסה שתחסום חיבורי רשת, רק כתובות איי-פי שהיו מורשות לגשת למידע יכלו לעשות את זה. מעין חומה שעומדת לפני הראוטר ויש בה פיקוח הדוק של מי שעובר דרכה. פיירוול. וכמה שנים אחרי שהוא השתחרר, האינטרנט התחיל לתפוס. וזה גרם לו להבין שהולך להיות פוטנציאל מסחרי לדבר הזה גם מחוץ לצבא. אז ב-1993, גיל שוויד גייס בערך 250,000 דולר כדי להקים את צ'ק פוינט. כבר ב-96' החברה עשתה רווח נקי של מעל 15 מיליון דולר. שולי הרווח של צ'ק פוינט באופן מסורתי היו תמיד מעל 40%, ומדובר על רווח נקי על בסיס גאפ. בתחילת שנות ה-2000 זה היה אפילו מעל 55 סנט לכל דולר. אלה שולי רווח שנשמעים דמיוניים לסטארט-אפים היום. מדהים כמה רווחיים צ'ק פוינט היו כבר מהתחלה. מצד שני, זאת בדיוק הביקורת שהייתה לניר צוק, שהיה אחד העובדים הראשונים בחברה. הוא טען שצ'ק פוינט נחה על זרי הדפנה. הם מתמקדים באופטימיזציה של רווחים במקום להמשיך להמציא ולחדש. ב-2008 הוא כתב בבלוג שלו שהפיירוול החדש יבוא מחברות קטנות וחדשניות, לא מהספקיות הקיימות. ניר צוק קרא את הספר ה-Innovator's Dilemma של קריסטנסן והוא הלך לעשות דיסראפשן. קריסטנסן מבחינה בין שני סוגים של התקדמות טכנולוגית: ססטיינינג אינוביישן, חדשנות שמשפרת מוצרים קיימים עבור לקוחות נוכחיים, ודיסראפטיב אינוביישן, שמתחילה מהתחתית של השוק או מיצירה של שוק חדש. פאלו אלטו נטוורקס הוקמה ב-2005 כדי לענות על צורך חדש: עולם ה-SaaS והדפדפן. הפיירוול המסורתי של צ'ק פוינט התבסס על פורטים וכתובות איי-פי, אבל ניר צוק הבין שבעולם שבו הכל קורה בדפדפן בפורט 80 או 443, צריך מוצר שיודע לנתח את האפליקציות עצמן. ב-2007 הם השיקו את ה-Next Generation Firewall. צ'ק פוינט ניסתה להגיב, אבל היא הייתה איטית יותר והתמקדה בשיפורים הדרגתיים. ב-2014 פאלו אלטו כבר עברה את צ'ק פוינט בהוצאה למחקר ופיתוח, וב-2017 היא עברה אותה גם בהכנסות. הגרפים מראים תמונה קלאסית של תאוריית הדיסראפשן. ניר צוק 08:35 למה פאלו אלטו מצליחה כל כך? איך זה שפתאום צמחה חברה מאפס לסדר גודל של 300 מיליון דולר קצב מכירות שנתיות בתוך פחות מחמש שנים כבשוק הזה יש חברות ענק שמוכרות במיליארד דולר בשנה? אין לזה שום הצדקה עקרונית בחצר האחורית של חברות כמו סיסקו, ג'וניפר וצ'ק פוינט. והסיבה לזה היא שחברות כאלה, מאוד מאוד קשה להן לשרוד את זה. והנשק של חברות שבוחרות להיות דוד בעולם של גולייתים זה הדיסראפשן. השינוי המוחלט של שוק. וזה בעצם מה שאנחנו בחרנו כשהקמנו את פאלו אלטו נטוורקס. מתן זנגר 09:37 ואגב, קצב ההכנסות של 300 מיליון דולר בשנה שהוא הזכיר שם צמח היום לבערך 8 מיליארד דולר. צ'ק פוינט בזמן הזה צמחה הרבה פחות. מחמישית מההכנסות של צ'ק פוינט פאלו אלטו הגיעו לפי 3 מצ'ק פוינט תוך 11 שנים. גיל שוויד 09:56 אני חושב שהם התחילו באיזושהי נישה קטנה של זיהוי אפליקציות באינטרנט. נישה שביום ביום אנחנו מובילים בהרבה. אם להם יש כמה אלפי אפליקציות שהם יודעים לזהות, אנחנו יודעים היום לזהות מאות אלפי אפליקציות. אם להם יש כמה אלפי התקנות, לנו יש היום עשרות אלפי התקנות באותו תחום, כך שאפילו בנישה הזאת שהם התחילו בה, אני חושב שאנחנו כבר הראינו שאנחנו מסוגלים להרבה יותר. מתן זנגר 10:49 גיל שוויד ראה בהם שחקן נישה ודבק בגישה של ניהול יסודי ושקול, מה שקריסטנסן מכנה 'המלכודת של חברה מנוהלת היטב'. צ'ק פוינט השקיעה שנים בפיתוח מענה טכנולוגי ל-SSL וסינון אפליקציות, אבל המוצר המלא שלהם יצא רק ב-2011, ארבע שנים אחרי פאלו אלטו. בינתיים, צ'ק פוינט השקיעה המון בתוכניות רישיונות חדשות כדי למקסם רווחים מהלקוחות הקיימים, מה שגרר לעג מצד ניר צוק. הלקח כאן הוא שכשמגיעה טכנולוגיה דיסראפטיבית, הפתרון של קריסטנסן הוא להקים יחידה נפרדת לחלוטין שתבנה את המוצר החדש, גם אם הוא מאיים על הליבה של הארגון. בדיוק כמו שג'ף בזוס הקים את הקינדל כדי להתחרות במכירת הספרים הפיזיים של אמזון. אולי אם גיל שוויד היה מקים צוות כזה שמתמקד בלפשוט רגל לעסק הקיים שלו, צ'ק פוינט הייתה במקום אחר היום. תודה שהאזנתם, נמשיך בפרק הבא.
        ]]></content:encoded>
    </item>
    
    <item>
        <title>פרק 7: אבטחת סייבר בתוך הטורנדו</title>
        <link>https://mat-mo.github.io/podtext/episodes/vptyqst/prq-7-btkht-syybr-btvk-htvrndv.html</link>
        <guid>https://mat-mo.github.io/podtext/episodes/vptyqst/prq-7-btkht-syybr-btvk-htvrndv.html</guid>
        <pubDate>5 במרץ 2024</pubDate>
        <description>Transcript for פרק 7: אבטחת סייבר בתוך הטורנדו from אופטיקאסט</description>
        <content:encoded><![CDATA[
            נתי מנצזינגר 00:00 היי, אני נתי מנצזינגר, וטוב שחזרתם לאופטיקסט, הפודקאסט של אופטיקאים מדופלם. אני מנסה ללכת לישון כל יום קצת יותר חכם ממה שקמתי, ובואו תצטרפו אליי למסע הזה. בפרק הקודם דיברנו על סיפור ה-disruption ב-Next Generation Firewall, שאיפשר לפאלו אלטו נטוורקס לרכוב על גבי השוק החדש הזה שיצרה ראשונה ולבנות עסק גדול יותר משל צ'ק פוינט. מה שמעניין הוא שבהמשך כל מודל הפיירוול בעצמו התחיל לאבד רלוונטיות. ובניגוד לשלב של מעבר לאפליקציות SaaS בדפדפן, שם צ'ק פוינט היו ה-incumbent ופאלו אלטו היו ה-disruptor, כשהגיע לפרדיגמה החדשה שנוצרה אחר כך, ו-Zero Trust Networking שעליה נדבר היום, גם פאלו אלטו כביכול מצאה את עצמה בתור incumbent לצד צ'ק פוינט. אבל כל אחת מהחברות האלה הגיבה באופן שונה לגמרי. זה הולך להיות הנושא של שני הפרקים הקרובים. אני עומד ללכת פה על חבל מאוד דק. מצד אחד זה לא פודקאסט טכני ואני לא רוצה להיכנס ממש לעומק של איך סייבר סקיוריטי עובד וזה כנראה גם לא ממש מה שאתם ציפיתם לשמוע פה. מי שכן בתחום וכן מבינים את הצד הטכני, כנראה כבר מבינים לעומק את מה שאני הולך להסביר וההסבר שלי אולי אפילו יישמע להם קצת שטחי. אבל אני חייב לתת איזשהו רקע כדי שיהיה מעניין להבין מה קרה בשוק סביב זה, אז תהיו איתי כמה דקות. אני אנסה לשמור על זה לא טכני מדי. הנה. הפיירוול היה הרכיב שעליו התבססה תפיסת אבטחה שנקראת The Castle and the Moat, הטירה והחומה או החפיר. הטירה היא הרשת הארגונית והחומה היא מה שמגן עליה מפני האינטרנט. תדמיינו תעלה מלאה במים שמסביבה רצועה מוקפת מוקשים ואז חומה מאוד גבוהה עם פתח אחד שבו מוצבים שומרים חמושים שבודקים את כל מי שנכנס ויוצא. אם זה לא מישהו שמופיע ברשימה, השומרים לא נותנים לו לעבור. זה בדיוק מה שהפיירוול עשה. ההנחה הייתה שכל מה שקורה בתוך הטירה הוא בטוח כי אף אחד לא נכנס פנימה בלי לעבור את עמדות הבדיקה. בעולם האבטחה זה נקרא ה-Perimeter, המתחם המאובטח. על התקשורת החוצה מה-Perimeter פיקח Secure Web Gateway, מין אבולוציה של הפיירוול. זה היה החפיר שמסביב לטירה ונקודת המעבר החוצה לאינטרנט. זה הבטיח למשל את התקשורת לאפליקציות SaaS כמו Salesforce. והיה גם VPN שהבטיח את התקשורת לתוך ה-Perimeter שאיפשר להתחבר מרחוק למחשב בתוך הרשת הארגונית. אבל עם העלייה של עידן הקלאוד והמובייל, יותר ויותר דברים עברו לעולם שמחוץ לטירה המרכזית, מחוץ לרשת הארגונית. יותר ויותר אנשים שמתחברים מרחוק, עוד אפליקציות SaaS, עוד לוקיישנים מרוחקים, וזה הבליט כמה חסרונות עיקריים שהיו עם גישת הטירה והחומה. בעיה אחת הייתה שהרבה ארגונים פרסו את הרשת הבטוחה שלהם על פני כמה מוקדים. רשת המשרדים הראשיים של הארגון, רשת הדאטה סנטר, ויש עוד משרד בעיר אחרת ואולי עוד אחת. זה נקרא רשת WAN (Wide Area Network). כדי לחבר בין כמה אתרים של הרשת הארגונית חברות היו ממש שוכרות קו ייעודי של ספקי טלקום והקו הפך להיות חלק מהרשת הארגונית וכמובן שספקיות הטלקום גובות הרבה מאוד כסף על הדבר הזה. והיה צריך ציוד תקשורת ואבטחה בשני הקצוות שלו כדי שהכל יהפוך לחלק מהטירה המטאפורית שלנו. והיה צריך כל הזמן להגדיל את הנפח של החיבורים האלה ולהוסיף עוד חיבורים חדשים לכל לוקיישן חדש. ולחברות הטלקום תמיד היה לוקח גם הרבה זמן להגיב, אז היה צריך לתכנן את כל הדברים האלה מאוד מראש. והם גם עלו הרבה כסף. עוד בעיה שהלכה והחמירה היא שארגונים התחילו להשתמש ביותר ויותר כלי SaaS וזה נהיה יותר ויותר מורכב לקנפג את כל האינטגרציות האלה מעל הפיירוול שהלך ונהיה בעצמו מכשיר מורכב ויקר יותר כדי לתמוך בכל היכולות האלה. ודבר שלישי, היה צריך גם להעביר את כל התעבורה דרך הרשת המרכזית, דרך הטירה. זה אומר שאם מישהו עובד מהבית או שהוא בנסיעת עבודה אצל לקוח והוא רוצה להתחבר לסיילספורס למשל, אז יש לו שתי אפשרויות. הדרך הבטוחה היא להתחבר קודם כל ב-VPN לתוך הרשת של החברה ואז משם להתחבר לסיילספורס דרך ה-Secure Web Gateway. זאת חוויה מסורבלת, מעצבנת ואיטית אבל היא בטוחה. או פשוט לדלג על הרשת המרכזית ולהתחבר לסיילספורס ישיר מאיזה לפטופ בבית קפה ואז אין לארגון שום פיקוח, שום הגנה על התקשורת הזאת. מה שווה כל הכסף שהוציאו על הפיירוול הסופר יקר ומורכב הזה? והייתה עוד בעיה עם מודל הטירה והחומה. מעבר לזה שזה נהיה יותר ויותר קשה להרחיב את ה-Perimeter ככה שהוא יקיף גם דברים כמו שרתים ודאטה בייסים בקלאוד, סמארטפונים של עובדים או אפליקציות SaaS, גם הסיכון שדברים רעים יקרו בתוך ה-Perimeter הלך והחמיר. הפילוסופיה של כל הגישה הייתה שברגע שמישהו מורשה להיכנס לתוך הטירה, אפשר לסמוך עליו. ומשתמשים כאלה יכולים לנוע בחופשיות בתוך הטירה. קוראים לזה Lateral Movement, גישה רוחבית. זה ביטוי שאפשר למצוא אותו הרבה מאוד בידיעות על פריצות אבטחה גדולות. כי ברגע ששחקן מרושע משיג גישה לרשת המאובטח, הם יכולים לנוע בצורה רוחבית על פני הרשת, להגיע לעוד ועוד מערכות ומשאבים ולהעמיק את התקיפה שלהם. זה בדיוק מה שגוגל טענו שקרה להם ב-2009, כשקופים של ממשלת סין השיגו גישה לרשת שלה והעמיקו את האחיזה שלהם שם. בגוגל הקימו אז חדר מלחמה של כל מהנדסי הסקיוריטי שהיו בחברה בזמנו והם פשוט נדהמו כמה עמוקה הייתה התקיפה, כמה ממשלת סין הצליחה לבצר את האחיזה שלה בעוד ועוד משאבים בתוך הרשת הפנימית של גוגל. שלב ה-Remediation, התיקון והחסימה של הפרצה, לקח הרבה שבועות של מרדפי חתול ועכבר. ובדיקה של גוגל הראתה שממשלת סין תקפה באופן דומה עוד עשרות חברות גדולות שחלקן לא היו מודעות לזה. זה היה אירוע מאוד מאוד טראומטי בשביל גוגל. אחד הדברים שהיו קריטיים להצלחה שלהם בעיניהם היה לרכוש את האמון של היוזרים. שיוזרים יוכלו לסמוך על זה שדאטה שהם שמים ב-Gmail או חיפושים שהם עושים בגוגל לא יגיע לידיים של ממשלת סין. אחד האנשים שהיו בחדר מלחמה הוא היה דירקטור שנהיה הבוס שלי בגוגל עשר שנים אחרי זה כשעבדתי בחטיבת הסקיוריטי שם והוא עדיין היה מדבר על הטראומה מהאירוע הזה. מדי פעם היה אפשר ממש לראות ששאלות שהוא שואל או רף מאוד גבוה שהוא מתעקש להציב נובעים מתוך חשש שיש לו שיקרה שוב אירוע כזה ש-Nation State מצליח לעשות האקינג למשאבים של גוגל. ב-2014 גוגל פרסמו מאמר בשם BeyondCorp, מעבר לרשת ה-Corporate, שהציע גישה חדשה לאבטחה באנטרפרייז. הרעיון הבסיסי היה שלא צריך לסמוך על אף משאב באף רשת, לא ברשת הפנימית, לא באינטרנט. הגישה החדשה נקראת Zero Trust, אפס אמון. צריך לוודא ולבדוק כל גישה לכל משאב. מעבר מהמודל של הטירה הבטוחה שמוקפת בחומה עם נקודות גישה מאוד מסוימות לאינטרנט שמפקחים עליהם, למודל שפשוט מאמץ את האינטרנט באופן מלא. הוא לא מניח ששום דבר הוא אמין ובטוח. ואז במקום איזה Gateway שעומד בין ה-Perimeter הבטוח לבין האינטרנט, מערכות ה-Zero Trust עומדות באמצע של כל תקשורת בין משתמש לשירות מסוים. זה אומר שכל אינטראקציה כזאת צריכה קודם כל להתחיל מזה שהמשתמש מאמת את הזהות שלו ואז המערכת צריכה לקבוע אילו זכויות יש לזהות הזאת ביחס לשירות שבו היא מנסה להשתמש, איזה פריבילגיות. ואם המערכת מחליטה לאשר את החיבור, היא מייצרת חיבור רשת חד-פעמי וזמני בין המשתמש לבין השירות וכשהאינטראקציה מסתיימת, החיבור מסתיים. ככה כל פעם מחדש. Zero Trust. וזה בעצם משנה לגמרי את כל האופן שבו ארגונים מסתכלים על אבטחה של הנכסים הדיגיטליים שלהם. במקום להתמקד באבטחה של רשתות, מה שעושים עם פיירוולים, הפוקוס הופך להיות סביב אבטחה של אפליקציות ומשאבים ושירותים. כל אחד מהם מאובטח בנפרד במקום לקבץ כמה מהם לתוך רשת אחת שהיא כביכול בטוחה ומאפשרת את אותה תנועה רוחבית בעייתית בפנים. Zero Trust מונע את ה-Lateral Movement ואת כל טכניקות התקיפה שהתבססו על זה. בפרק שלוש דיברנו על זה שהקלאוד שינה לגמרי את האופן שבו מערכות תוכנה נבנו, הוא גם שינה לגמרי את האופן שבו מערכות סייבר סקיוריטי עובדות. אני אסתייג ואגיד שלא כולם בונים Zero Trust כמו שהזכרתי שגוגל עשו את זה, יש ביקורת גם על המודל שלהם, יש גישות אחרות כמו WAN מוגדר בתוכנה או Security at the Edge או SASE שכל אחד מהם עובד קצת אחרת. יש הרבה קטגוריות של גרטנר, הרבה פתרונות שונים שאפשר להתכוון אליהם כשאומרים Zero Trust. אני מודה לזה שאני מפשט ומרדד, אני עושה את זה בכוונה כי זה לא פודקאסט על סייבר סקיוריטי. אז אני משתמש במושג Zero Trust בתור שם כולל לכל משפחת הפתרונות האלה, לכל הגישה הזאת. וזה כן פודקאסט שמתעניין בעסקים ובאינטרנט ובקלאוד ובאסטרטגיה. ומה שמעניין הוא שבשנות ה-2010 נוצרה פרדיגמת אבטחה חדשה, Zero Trust. אחרי 20 שנה שהאבטחה באנטרפרייז התבססה על מודל ה-Castle and the Moat. אז אם יש כאן פרדיגמה חדשה, האם יש כאן גם פוטנציאל ל-disruption? אנחנו כבר יודעים איך המנגנון הזה עובד. חברות חדשות יבנו מערכות ל-Zero Trust Security. זה לא יהיה מספיק בשל לאנטרפרייזים גדולים עם רשתות Corporate מורכבות וסבוכות, אז האינקמבנטס יזלזלו בזה וימשיכו לשפר את הפיירוולים שלהם. בינתיים ה-disruptors יבנו נתחי שוק חדשים של Zero Trust, יתחיל flywheel של הכנסות ופידבק ושיפורים, הם יצעדו למעלה בשוק ידיחו את יצרניות הפיירוול. כלומר, ידיחו חברות שהיו מובילות בזמנו כמו צ'ק פוינט ופאלו אלטו נטוורקס. שתיהן מכרו את החומות של מודל הטירה והחומה. ואם המודל הזה הולך לעבור disruption, אז האם הן הולכות להיפגע מזה יחד איתו? אז זה לא עד כדי כך פשוט. קליי כריסטנסן פרסם את המחקר הראשון על disruption וה-Innovator's Dilemma כבר בניינטיז. ב-2003 הוא כבר פרסם את ה-Innovator's Solution. ב-2008 ניר צוק בעצמו הזכיר את תיאוריית הדיסרפשן כשהוא הסביר למה פאלו אלטו נטוורקס הולכים להצליח. זה אומר שב-2014 כשגוגל פרסמו את המאמר על BeyondCorp ו-Zero Trust, כולם כבר די הכירו וקראו את הספרים של כריסטנסן. דיברנו בפרק הקודם על זה שזה אולי אפילו נהיה מוכר מדי, כי יזמים ומנהלים התחילו להתייחס לכל התפתחות טכנולוגית בתור Disruptive Innovation ותיאוריית הדיסרפשן הפכה קורבן להצלחה של עצמה. אז זה לא עבד בצורה כל כך פשוטה כמו בדוגמאות הראשונות שדיברנו עליהן של תעשיית הפלדה או הכוננים הקשיחים, שוק אבטחת הסייבר הוא איכשהו הרבה יותר מורכב. ובכל זאת, בואו נכיר כמה מהשחקניות הראשיות בתחום ה-Zero Trust או Next Generation Security, המועמדות לתפקיד הדיסרפטורס. Zscaler, הם החברה שנחשבת לחלוצה בתחום של Networking ללא Perimeter, ללא מתחם מאובטח. הם שילבו בין אבטחה של תקשורת לשירותים פנימיים עם מערכת Zero Trust לבין תקשורת לשירותי SaaS שנעשית דרך Secure Web Gateway שיושב בקלאוד. זה הוכיח שהמודל הזה עובד ויכול להיות אופציה אטרקטיבית ללקוחות אנטרפרייז גדולים. קצת אחרי Zscaler קמה גם Cato Networks. זאת חברה ישראלית שהקים שלמה קרמר שהיה אחד הפאונדרים הראשונים של צ'ק פוינט ובהמשך גם הקים את אימפרבה. הם אלה שהציעו ראשונים את הארכיטקטורה שבסוף קיבלה את השם SASE (Secure Access Service Edge). אז Zscaler ו-Cato מאבטחים את הגישה לשירותים ומשאבים ואפליקציות. ומהצד השני, CrowdStrike התחילו מלאבטח את מכשירי הקצה שדרכם משתמשים ארגוניים ניגשים לכל השירותים האלה. את המחשבים של הארגון, הלפטופים, הטלפונים, הטאבלטים. CrowdStrike סיפקו שירות שנקרא Endpoint Protection. מין תחליף לאנטי-וירוס, אבל הרבה יותר מתוחכם. במקום המודל הישן שבו מותקנת תוכנה שבודקת חתימות של וירוסים ידועים, Endpoint Protection משתמש ב-Machine Learning ומסתכל על איך תוכנות מתנהגות כדי לזהות דפוסים שנראים חשודים, למנוע למשל Lateral Movement. וגם כאן, כמה קצת אחריה, חברה ישראלית, SentinelOne, שטוענים שהם בנו Endpoint Protection בגישה יותר מתקדמת מאיך ש-CrowdStrike עשו את זה כשהם התחילו קצת לפניהם. ואני מקווה שאני לא מעליב אף אחד עם הדרך הפשטנית שבה אני הולך להציג את זה, אבל הדינמיקה בין SentinelOne הישראלית ל-CrowdStrike קצת מזכירה אולי את הדינמיקה בין Cato Networks הישראלית ל-Zscaler. בשני המקרים האלה יש חברה אמריקאית שנחשבת לגדולה והמובילה בתחום, וחברה ישראלית שקמה מעט שנים אחריה, קטנה יותר אבל עדיין עם נתח שוק מרשים שגם יש לה סיפור על זה שהמוצר שלה יותר מתקדם ומבוסס על גישה קצת יותר מודרנית. ואני כמובן מפשט, יש עוד הרבה חברות גדולות בתחומים האלה ומאז כולן התרחבו לעוד נתחי שוק ולספק עוד יכולות וגם בנו שיתופי פעולה ביניהם וגם נכנסו לתחומים אחת של השנייה. והאמת היא שכל יריבות כזאת יכולה אולי למלא פרק מעניין שלם בפודקאסט ואולי גם נגיע לזה בעתיד. ניר צוק 11:22 There are several things there. The first trend in through cloud computing is that people are moving to what we used to call ASPs, Application Service Providers, like salesforce.com, for example. With some of the functions that are traditionally run by or on their network and were run by their IT department, which means they were under a little bit more control. So your users move to salesforce.com, who is going to secure your data? Right? Salesforce.com has your most sensitive data, it has data about yourself, about your customers, who is going to protect it? So yes, you're going to trust salesforce.com that they are doing whatever they can and whatever needs to be done in order to secure your data, but there are other issues with it. The other issues with it is that you still have no control between your users and salesforce.com, no control point to control, for example, when your users are off your network. When they're on your network, maybe you can have a firewall that can identify salesforce.com like the Palo Alto Networks firewall and see who's using it, what they're using it for and maybe being able to control it. In the past, when the salesforce.com functionality was running on your network, if the users were off your network coming in with a VPN, SSL VPN, IPsec VPN, whatever, you had a control point to control it. Now when the user is off your network and they access salesforce.com, you don't see the packets, so you don't have control over it at the network level. So that's one challenge. נתי מנצזינגר 12:43 ובאותה שנה פאלו אלטו נטוורקס גם עשו רכישה ראשונה, חברה ישראלית סייברה. סייברה בנו שירות Endpoint Protection, דומה למה שעשו CrowdStrike שקמו שנה לפני הרכישה הזאת. וזה היה קצת מוזר שיצרנית פיירוול תקנה חברה שעושה Endpoint Protection וזה מה שניר צוק הגיע כדי להסביר בשיחת העדכונים עם אנליסטים אחרי הרכישה. בשיחות הרבעוניות בדרך כלל המנכ"ל הוא זה שמדבר עם אנליסטים, למרות שהוא הפאונדר של החברה הוא אף פעם לא היה מנכ"ל. בתור CTO הוא לא נהג להצטרף לשיחות הרבעוניות, אבל לשיחה הזאת הוא כן הופיע והוא פתח בנאום של חצי שעה על החשיבות של בניית פלטפורמה מאוחדת לאבטחה במקום מוצרים נקודתיים, לפני שהוא בכלל הגיע לדבר על מה סייברה עושים. הנה מה שהוא אמר שם ותשימו לב למילה שחוזרת שוב ושוב בדברים שלו: התחלנו לבנות את הפלטפורמה לפני שמונה שנים. מה שמעניין לגבי פלטפורמות הוא שאתה לא יכול להחליט יום אחד שאתה פלטפורמה ואז להפוך לאחת. כלומר, אם לא בנית את זה כפלטפורמה מההתחלה, זה לא הולך להיות פלטפורמה. לא תוכל לקחת מוצר נקודתי ולהפוך אותו לפלטפורמה. ואני חמשב שהוכחנו את זה. הוכחנו שהמתחרים שלנו שלקחו את המוצרים הקיימים שלהם והמשיכו לנסות לשפצר אותם שוב ושוב ושוב על ידי הוספה של בלייד כזה ואחר או יכולת כזו ויכולת אחרת, עדיין צומחים רק שני אחוז בשנה, בעוד שאנחנו צומחים ב-50 אחוז. אנחנו צומחים מהר יותר גם מבחינת דולרים של הכנסות ויש סיבה טובה לזה, והיא שאי אפשר רטרואקטיבית לעשות התאמות במשהו שכבר יש לך ככה שיהפוך לפלטפורמה. צריך להתחיל מההתחלה, צריך לשמור על דפוס חשיבה של פלטפורמה כדי לבנות כזו. ומה זה אומר לשמור על חשיבה של פלטפורמה? זה אומר להחזיק חזון ארוך טווח של איפה אתה רוצה להיות ולבנות לקראת זה. אתה מתחיל בקטן עם רכיב אחד ויכולת אחת, אבל אתה בונה את זה בצורה שזה יכול להפוך לפלטפורמה וזה יוכל להקיף את כל מה שאתה שואף שזה בסוף יכלול. אז המסר המרכזי של ניר צוק היה כמובן פלטפורמה. וכדי לדבר על הקונספט הזה, אני רוצה לספר על עוד מחקר ידוע סביב איך טכנולוגיות חדשות מתקבלות בשוק. ג'פרי מור הוא המחבר של הספר Crossing the Chasm, לחצות את התהום. הוא מנתח שם את השלבים השונים במחזור החיים של אימוץ טכנולוגיה חדשה. בטוח ראיתם פעם את הגרף הזה, זה מתחיל עם ה-Innovators, אלה שמתלהבים מטכנולוגיה חדשה כי הם בטוחים שהיא הולכת לשנות את העולם, ממשיך ל-Early Adopters, הראשונים שממש עושים בזה שימוש מסחרי והם מוכנים להיות גמישים ולקבל בעיות ולתקן הרבה דברים בעצמם כי זה הולך להיות כל כך מהפכני. וביחד הקבוצות האלה נקראות השוק הראשוני. בהמשך יש את שוק המיינסטרים, ה-Early Majority, אלה לקוחות פרגמטיים שאומרים 'אוקיי, זה נראה כמו רעיון טוב, אבל אני קודם רוצה לראות איך זה עובד לאנשים אחרים. אותי לא מעניין לשנות את העולם, אותי מעניין מה שטוב לעסק שלי'. אחר כך מגיעה קבוצת ה-Late Majority, זה אנשים שמרנים שאומרים 'אוי לא, עוד טכנולוגיה חדשה, אין לי כוח לזה, אבל אם אין ברירה אני אעשה את זה'. ואז הקבוצה האחרונה היא הלגארדס, אלה שמשתרכים מאחורה, ממשיכים להתעקש שהטכנולוגיה החדשה היא השטן, להם יש דרך ישנה שעובדת והם לא צריכים לשנות כלום. והמודל הזה מאוד עוזר לחברות שבונות טכנולוגיה חדשה להבין מה האסטרטגיה שנכונה לכל חלק בשוק, איך הן צריכות להתאים את ה-Go-to-market שלהן, איך הכוח מכירות שלהן צריך להיראות בכל שלב ועוד דברים מהסוג הזה. ולג'פרי מור היו הרבה תובנות מעניינות לגבי המודל הזה, אבל התובנה שהוא זיהה זה בעיקר שיש תהום שפעורה בין השוק המוקדם, ה-Innovators וה-Early Adopters, לבין המיינסטרים. הוא שם לב שהרבה חברות חדשות צוברו התלהבות ראשונית, כמה לקוחות ראשונים, אבל הן נכשלות בלחצות את הפער הזה, ה-Chasm, להגיע ממש למיינסטרים. השוק שבו לקוחות מדברים אחד עם השני ושואלים 'אתה לא משתמש בזה עדיין? יופי, גם אני לא'. יש פה מין בעיית ביצה ותרנגול. בשביל שלקוחות בשוק המיינסטרים ישתמשו בזה צריך ששאר הלקוחות בשוק המיינסטרים כבר ישתמשו בזה. והספר שלו שפורסם כבר ב-1991 לפני האינטרנט עסק באיך לחצות את ה-Chasm והתובנות שם נשארו רלוונטיות גם בעידן שאחרי האינטרנט. את הכניסה לשוק המיינסטרים ג'פרי מור מתאר כמעשה של פריצה, של השגת גבול, של הטיה, לרוב אפילו של התגנבות חשאית. וכדי להתגנב פנימה בצורה חשאית הוא אומר שצריך להציע אפליקציה נקודתית. לצורך מעבר התהום עצמו לאפליקציות יש יתרון ענק. זה בגלל שיש סיכוי יותר גבוה שמשתמשי קצה ידחפו לאימוץ של Disruptive Innovation מאשר מומחי הטכנולוגיה שמפעילים את התשתית הנוכחית. הנה איך שאני מבין את זה. פלטפורמה שלמה עלולה לעורר התנגדויות, בעיקר בקרב אנשי IT שלא ממהרים לאמץ טכנולוגיות Disruptive שדורשות לבנות מחדש את כל המערכות שלהם. קל יותר לאמץ פתרון נקודתי לבעיה חדשה. למשל סינון של אפליקציות ווב ארגוניות, ככה פאלו אלטו נטוורקס התחילו. אבל אז מגיע החלק המאתגר. ללקוחות בשוק המיינסטרים יש צורת חשיבה אחרת. ההבדל הכי חשוב בין השווקים המוקדמים לפי מה שג'פרי מור אומר לבין שווקי המיינסטרים הוא שבשווקים המוקדמים הלקוחות מוכנים לקחת בעצמם את האחריות על לחבר ביחד את המוצר השלם, בזמן שבשוק המיינסטרים לקוחות לא מוכנים לעשות את זה. ואז זה הפרדוקס. אם מציעים ללקוחות המיינסטרים פלטפורמה שלמה, הם מהססים לאמץ אותה ואז אי אפשר להיכנס לשוק הזה. אבל ברגע שחוצים את התהום ורוצים להתבסס בשוק המיינסטרים הלקוחות שם מצפים לפלטפורמה, לסוויטה של פתרונות. הם לא רוצים לחבר את זה בעצמם. אז איך ג'פרי מור מציע להתמודד עם הפרדוקס הזה? הוא הציע לחצות את התהום עם פלטפורמה אבל במסווה של אפליקציה בודדת. כדי להאיץ את האימוץ של פלטפורמות הוא כתב 'אם כן, ספקים מוכרחים להלביש אותן בבגדים של אפליקציה, כלומר הם מוכרחים לקשור אותן ישירות לאפליקציה כדי לצבור את התמיכה בקרב משתמשי הקצה שנחוצה כדי להבטיח ראש גשר'. זה מה שבידיוק פאלו אלטו נטוורקס עשו בתחילת הדרך. הם מכרו רכיב לסינון של אפליקציות ווב ארגוניות, אבל מתחת לזה הם הניחו בסיס של פלטפורמה. וברגע שהם השיגו דריסת רגל במערך אבטחת הרשת של הלקוח, הם התחילו לדחוף חזק למכירה של עוד יכולות ועוד מודולים ללקוח הזה כדי לעשות קונסולידציה של שאר הקופסאות ורכיבי אבטחה שהיו שם. בפרק הקודם הזכרנו שהם הסבירו את כל זה כבר בתשקיף לקראת ההנפקה שלהם ב-2012. הם כיוונו לקונסולידציה של כל ה-Firewall Helper Technologies וגם של הפיירוול עצמו. אבל לניר צוק היו שאיפות הרבה יותר מרחיקות לכת לגבי הפלטפורמה שלו. ב-2017 הוא פתח את הדברים שלו בכנס Ignite השנתי של פאלו אלטו בהצהרה הבומבסטית הזאת. ניר צוק 18:31 I'm going to talk about disruption, about our plans for what's next for the cyber security industry. And you know, 11 and a half years ago in December 2005, I woke up one Monday and I drove up my car to I think it was San Mateo to Greylock partners. And I stood in front of I don't know, maybe 10 people, 10 venture partners in that firm and told them how I'm going to disrupt the network security industry. And I think the week later I drove up to Sequoia or actually it was west there, west of where I used to live. And same thing presented to the venture firm there how I'm going to disrupt the cyber secure the network security industry, how I'm going to take on Cisco and Check Point and Juniper and completely change the industry. And I've been talking about that with other people during that time, most of which were people that I was trying to hire and usually the response was you and what army, right? Like how are you going to do that? Luckily, Sequoia and Greylock saw the vision and decided to invest in Palo Alto Networks. And the result as we know today is that we disrupted the network security market. And the proof to that is that now we are by far the largest network security vendor in the world by total sales. So it's very clear that we disrupted the market. And this morning when I woke up, I had a similar feeling to that feeling I had in those Mondays 11 and a half years ago. And the reason for that is that today for the first time, I'm going to share with the world outside of a small group inside Palo Alto Networks our plans to disrupt the cyber security industry. This is not the network security industry, this is now the entire cyber security industry. We're going to change it completely and we're going to make sure that no stone remains unturned. נתי מנצזינגר 20:36 ואיך פאלו אלטו נטוורקס עמדו לשנות את תעשיית הסייבר כולה ב-2017 עם ארכיטקטורה חדשה שתרכז את כל יכולות האבטחה של מוצרי הקצה השונים והיא תוגש באמצעות אוסף של שירותים מהענן. פלטפורמה. הוא התלונן כמו כל שנה על הכמות הגדולה של חברות שבונות מוצרי אבטחה נקודתיים לאבטחת אנטרפרייז ושלקוחות נאלצים לרכוש עוד ועוד מכשירי אבטחה להתקין ברשת שלהם ולתחזק את כולם, לעדכן אותם כל הזמן, לתמוך בהם, לשלם עליהם. שנה לאחר מכן החברה יצאה למסע רכישות אגרסיבי כדי להרחיב את הפלטפורמה שלהם. ולפני שנדבר עליו, יש קטע מעניין ב-Innovator's Solution שיכול לשים את הרכישות האלה בפרספקטיבה מעניינת. זה בחלק שמדבר על התפקיד של Sustaining Innovation ביצירה של צמיחה. קליי כריסטנסן מבהיר שם שהמחקר שלו אמנם מתמקד ב-Disruptive Innovation, אבל הוא ממש לא מזלזל בחשיבות של Sustaining Innovation או מנסה להגיד שלא צריך ללכת על זה באגרסיביות. פשוט על איך לעשות את זה בצורה אפקטיבית נכתבו כבר הרבה ספרי ניהול והם כולם רלוונטיים, התרומה שלהם היא מאוד מאוד חשובה כי כמעט תמיד יש מספר חברות שנכנסות לתעשייה בשלבים המוקדמים שלה וברגע שהן כבר שם ינצח מי שיצליח להתקדם בצורה מהירה ואפקטיבית יותר במסלול ה-Sustaining Innovation. זה קריטי כדי לנצל בהצלחה את ההזדמנות שה-disruption יצר מלכתחילה. אמזון לא היו היחידים שהזכירו שרתים וירטואליים בענן, היו עוד אלטרנטיבות כמו Rackspace או DigitalOcean. מה שמרשים לגבי אמזון זה לא רק העובדה שהם זיהו את ההזדמנות ל-disruption בשלב מוקדם, הם גם עשו execution פנטסטי למרות שהיו להם משאבים מאוד מאוד מוגבלים בזמנו. ובזמן שהם התמקדו שם, ברגע שהם עלו על המסלול האלטרנטיבי שה-disruption יצר, רוב החדשנות כבר הייתה מסוג Sustaining Innovation ובלי זה, בלי שהם היו משפרים ומשפרים ומשפרים כל הזמן את שירות הקלאוד שלהם, ההצלחה של AWS לא הייתה קרובה למה שהיא היום. אבל זה בעצם המקור של הדילמה, כי החברות שהכי טובות בלהביא Sustaining Innovation לשוק הן אלה שבאופן מערכתי מתעלמות מימי disruption או מהזדמנויות של disruption עד שזה כבר נהיה מאוחר מדי. צריך DNA מאוד מסוים כדי לשמור על ראש פתוח, להתלהב מהרבה רעיונות חדשים, לעשות הרבה ניסויים כל הזמן. אבל צריך אופי אחר לגמרי כדי להישאר ממוקדים, להישאר ממושמעים, להמשיך לשפר ולשפר ולשמח את הלקוחות ולהתקדם באותו מסלול בלי לסטות יותר מדי מהדרך. הסוג השני הממוקד והממושמע מתאר מאוד טוב את צ'ק פוינט בעיניי. אבל ה-DNA של ניר צוק ובכן נראה מתאים יותר לסוג הראשון. ואולי בגלל זה הוא לא רצה אף פעם להיות המנכ"ל. הוא בנה את החברה והעלה את פאלו אלטו נטוורקס על מסלול שרכב על גבי ה-disruption של הסס הארגוני אבל אז הוא לא רק נשאר ממוקד בלהתקדם בשוק אבטחת הרשתות, להפך. ממשיך לנתח ולחשוב ולדבר על שאר השינויים שתעשיית הסקיוריטי באנטרפרייז תצטרך לעבור. וזה התפקיד של מישהו אחר להיות המנכ"ל שיוביל את החברה במסלול ה-Sustaining Innovation של אבטחת הרשתות. בעשור הראשון של החברה זה היה מארק מק'לאקלין שהוביל את החברה להנפקה, לצמיחה מרשימה ולעמדה מובילה בשוק הזה. אבל קצת אחרי שהחברה הכריזה שהולכת לשנות את כל תעשיית הסייבר סקיוריטי, לא רק את תחום אבטחת הרשתות, ולמעשה עלתה על מסלול disruption חדש, היה צריך מישהו שיוביל אותה בו דרך שורה של התקדמויות מסוג Sustaining Technologies. אז ב-2018 ניקש אורורה מונה למנכ"ל של פאלו אלטו נטוורקס. זה חלק מסבב של כמה שינויים בהנהלה הבכירה של החברה ואורורה היה זה שהוביל את מסע הרכישות האגרסיבי בדרך לחזון המורחב הזה. קליי כריסטנסן מסביר שזו פרקטיקה מקובלת של חברות לרכוש סטארטאפים כדי להתקדם מהר לאורך מסלול של Sustaining Innovation. ככה תעשיית התרופות עובדת. כשחברה מצליחה לפתח תרופה שעוברת את המבחנים הקליניים, היא כנראה תימכר לפייזר או לאחת החברות המובילות האחרות כדי לנצל את מערך הדיסטריביושן שלהן. זה גם היה פלייבוק של סיסקו בשנות ה-90. הם למעשה עשו outsource להרבה מהפיתוחים במוצר שלהם והם מימנו את זה באמצעות מניות שאיתם הם שילמו על החברות שהם רכשו ומיזגו אליהם. סטארטאפים יכולים לזוז מהר כשהם מתמקדים בפתרון של בעיה אחת, בלי הרבה בירוקרטיה ותהליכים, וחברה מובילה יכולה למנף את זה באמצעות סדרה של רכישות כמו שניקש אורורה עשה בפאלו אלטו נטוורקס. RedLock, Demisto, Twistlock, PureSec, Zingbox, CloudGenix בערך שני מיליארד דולר של רכישות תוך שנתיים. בכנס Ignite של 2019 ניר צוק אמר שמבחוץ אולי היה נראה כאילו שהחברה יצאה מדעתה, אבל למעשה עומדת בפניה הזדמנות מאוד גדולה. הוא הכריז שהעם המעבר לקלאוד יש הזדמנות לעשות את צד הסקיוריטי טוב יותר. במקום שלקוחות יצטרכו לחבר יחד מוצרים של 20 ספקים שונים כמו בשוק אבטחת האנטרפרייז, פאלו אלטו נטוורקס תציע פלטפורמה אחת שתאבטח את המעבר של לקוחות לקלאוד ותספק את כלל צרכי האבטחה שלהם. כל פונקציות האבטחה בפלטפורמה אחת. פלטפורמה שמציעה Best of Breed לטענתו, הטוב מכל העולמות, כי לכל אחד מהצרכים או שפאלו אלטו בנתה את הפתרון הכי טוב או שרכשה את החברה שהיה לה את המוצר הכי טוב בשוק. ולמעשה פאלו אלטו נטוורקס רכשו את דרכם למשבצת המובילה בכמה וכמה קטגוריות של גרטנר. ומאי 2019 פאלו אלטו נטוורקס הכריזו על שתי פלטפורמות הפריזמה שלהן: Access, שהייתה סוויטה של תשתיות Zero Trust, מאז היא כבר שינתה את השם שלה לפריזמה SASE, ופריזמה קלאוד, פלטפורמה לאבטחת ענן. פלטפורמה שלישית, Cortex, הוכרזה בפברואר 2019 ובאופן שטחי אפשר לכנות אותה בתור מה שהיה פלטפורמת ה-XDR של פאלו אלטו. אז יש כאלה שיסתכלו על זה על פאלו אלטו נטוורקס כמו על שילוב בין Zscaler עם ה-Zero Trust, זה מה שפריזמה Access עשתה, ל-CrowdStrike עם הקורטקס עם ה-XDR. שוב, זו דרך פשטנית להסתכל על זה, ברור שיש הרבה ניואנסים, אבל אני חושב שזה מראה כמה שאפתני היה מה שהם ניסו לבנות שם. ביום משקיעים שנערך לקראת סוף 2019 הוצגה אסטרטגיה מעודכנת. פאלו אלטו הכריזו בתזמון שנראה מדהים במבט לאחור שהם בפוזיציה טובה לתקוף את ההזדמנות שהמעבר לקלאוד מביאה לשוק הסקיוריטי. במבט לאחור התזמון הזה נראה כל כך טוב שאני מופתע שאף אחד לא הגה תאוריית קונספירציה שאיכשהו מאשימה אותם שהם יצרו את SARS-CoV-2, הוירוס שהביא למגפת הקוביד. ג'פרי מור, המחבר של Crossing the Chasm, הגה גם מושג בשם 'טורנדו'. זה מסביר את הדינמיקה שקורה כשקטגוריה שלמה חוצה את ה-Chasm ונכנסת לשוק המיינסטרים. הנה ההסבר שהוא נתן כשהוא התארח בפודקאסט Invest Like the Best ב-2022. ג'פרי מור 26:15 But the key moment in that category development life cycle, what they call the technology adoption life cycle, is when all of a sudden the world goes all in on the new paradigm. The way we went all in on cloud computing, the way we went all in on mobile apps, the way we went all in on streaming video. When they go all in, what happens is all of a sudden the world, which in a prior year did not have budget for this category, now everybody has budget for this category. And so it creates this huge secular uplift in spend. We called it the tornado. We did a book called Inside the Tornado. Huge secular. So that's category power. If you are in that category, that rising tide floats all boats. That is the number one predictor of your future success for the next several years. נתי מנצזינגר 27:00 והטורנדו אכן הגיע לשוק אבטחת הקלאוד בתחילת 2020. הקוביד הוכרזה כמגפה עולמית. הרבה חברות נאלצו לסגור את המשרדים שלהם, לשלוח את האנשים הביתה ולאפשר להם לעבוד מהבית. בין לילה זה האיץ את המעבר לקלאוד שרק כמה חודשים קודם לכן פאלו אלטו נטוורקס הציגו בתור ההזדמנות הגדולה שעומדת בפתח. וזה גם האיץ את נדודי השינה של מי שהיה אחראי על הסקיוריטי בארגונים האלה. ה-CISO (Chief Information Security Officer). כי הכל פשוט עבר לקלאוד, הרבה פעילויות יצאו מחוץ ל-Perimeter הארגוני והפכו את כל הציוד שהגן על ה-Perimeter ללא רלוונטי. כל הפעילויות האלה פשוט עברו לקרות בקלאוד בלי שום הגנה, אז היה צריך למהר ולרכוש פתרונות אבטחה שיגנו עליהם. מצד אחד זה עזר מאוד למכירות של פאלו אלטו נטוורקס. כשהציגו את החזון החדש של החברה ביום אנליסטים של 2019 ממש לפני קוביד, קו המוצרים החדש שהם קראו לו Next Generation Security עשה 452 מיליון דולר של Billings באותה שנה. והם הציבו יעד מאוד שאפתני של להגיע לפי כמעט פי 4 מזה תוך שלוש שנים, עד סוף 2022 להגיע למיליארד ו-750 מיליון דולר. מ-450 למיליארד 750. ועד כמה שזה אולי היה נראה שאפתני, הם עברו את זה בהרבה. תוך שנתיים, לא שלוכ, תוך שנתיים אחר כך בסוף 2021 הם עשו עוד יום אנליסטים והם כבר כמעט היו ביעד של סוף 2022. תוך שנתיים היה להם כבר מעל מיליארד וחצי דולר ב-Billings ל-Next Generation Security. מה שאומר שהקטגוריה החדשה הזאת גדלה יותר מפי 3 תוך שנתיים, ביותר ממיליארד דולר לשנה. מה שאומר שהסכומים הגבוהים שפאלו אלטו הוציאה על רכישות ב-2018 ו-2019 יצרו החזר מאוד מהיר על ההשקעה. וזה בטח שימח אותם, אבל מצד שני ניר צוק גם קרא בזמנו מעל כל במה 'Do not screw this up again'. לא לפשל גם הפעם ולגמור עם מצב שבו לקוחות שוב חייבים לקנות מעשרות ספקים שונים. ובכן, קרה בדיוק ההפך. הטורנדו הביא איתו גם צונאמי של סטארטאפים לסייבר בקלאוד שכולם צמחו בקצבים מאוד מהירים, מה שגרר עוד מימון שזרם לתחום ועוד ועוד חברות שקמו וניסו לתפוס את כל הגל הזה. ותופעות כמו CISO שמשקיע בסטארטאפים שפותרים בעיה ספציפית בארגון שלו אז הוא יהיה Early Adopter, או כמה CISO שמקימים ביחד קרן הון סיכון כדי ממש ליצור סטארטאפים שיפתרו בעיות שמשותפות להם. מספר הסטארטאפים בשוק הזה התפוצץ. ההערכות הן שיש מעל 4,000 יצרניות סייבר שפועלות במעל 30 תת-קטגוריות שונות. בסקר שנעשה בסוף 2021 בקרב 1,200 ארגונים, הם השיבו שהם משתמשים בממוצע במעל 60 כלי אבטחה שונים בכל ארגון. וזאת הנקודה שנעצור בה הפעם. בפרק הבא נדבר עוד על הדינמיקה בשוק הסטארטאפים לסייבר סקיוריטי, על מה קרה כשהשוק נמאס לו לפזר צ'קים פתוחים על כל כך הרבה פתרונות אבטחה. נדבר על מה קרה בצ'ק פוינט במהלך כל הטורנדו הזה וגם על המהלך החדש שפאלו אלטו נטוורקס הכריזו עליו לפני שבועיים. תודה שהאזנתם, נמשיך בפעם הבאה.
        ]]></content:encoded>
    </item>
    
    <item>
        <title>פרק 8: סטארטאפים בסייבר, משחק הגורילה, וצ׳ק פוינט</title>
        <link>https://mat-mo.github.io/podtext/episodes/vptyqst/prq-8-strtpym-bsyybr-mshkhq-hgvrylh-vtsq-pvynt.html</link>
        <guid>https://mat-mo.github.io/podtext/episodes/vptyqst/prq-8-strtpym-bsyybr-mshkhq-hgvrylh-vtsq-pvynt.html</guid>
        <pubDate>14 במרץ 2024</pubDate>
        <description>Transcript for פרק 8: סטארטאפים בסייבר, משחק הגורילה, וצ׳ק פוינט from אופטיקאסט</description>
        <content:encoded><![CDATA[
            
        ]]></content:encoded>
    </item>
    
    <item>
        <title>פרק 9: מה זה חברת טק</title>
        <link>https://mat-mo.github.io/podtext/episodes/vptyqst/prq-9-mh-zh-khbrt-tq.html</link>
        <guid>https://mat-mo.github.io/podtext/episodes/vptyqst/prq-9-mh-zh-khbrt-tq.html</guid>
        <pubDate>19 במרץ 2024</pubDate>
        <description>Transcript for פרק 9: מה זה חברת טק from אופטיקאסט</description>
        <content:encoded><![CDATA[
            עמית צינזגר 00:00 היי, אני עמית צינזגר וטוב שחזרתם לאופטיקאסט, הפודקאסט של אופטיקאי מדופלם. אני מנסה ללכת לישון כל יום קצת יותר חכם ממה שקמתי, ובואו תצטרפו אליי למסע הזה. בפרק הזה אנחנו נצא למסע אל ההיסטוריה של תעשיית הטכנולוגיה כדי שנוכל לענות על השאלה - מהי בעצם חברת טק? האם כל חברה שיש לה משרדים שנראים כמו המערכון של ההייטקס בארץ נהדרת עם עיצוב מגניב וספות ושולחן פינג פונג ושמות מצחיקים לחדרי ישיבות וטייטלים כמו Chief Something ו-Head of Fun ומים בטעמים חופשי במטבחון, האם זה הופך חברה אוטומטית לחברת טק? אז התשובה היא ממש לא, לא. חברות כמו פאלו אלטו נטוורקס או צ'ק פוינט שדיברנו עליהן בפרקים הקודמים נחשבות למשל לחברות טק. אבל למה? האם זה בגלל שהן מוכרות מוצרי תוכנה? כי פייסבוק גם נחשבים לחברת טק והם לא מוכרים תוכנה. הם מעסיקים הרבה מאוד מתכנתים אבל יש להם אפליקציה, או כמה אפליקציות, ואת הקטע כסף שלהם הם עושים בעיקר מלמכור פרסומות. וגם ל-Ynet למשל יש אפליקציה והם מוכרים פרסומות, וכנ"ל ישראל היום והארץ וואלה והניו יורק טיימס. אז האם Ynet היא חברת טק? וגם בנק לאומי או בנק הפועלים מעסיקים הרבה מתכנתים וגם להם יש אפליקציות, אז האם הם חברת טק? למה בעצם גוגל היא חברת טק? האם נטפליקס היא חברת טק? האם ספוטיפיי חברת טק? לכולם יש אפליקציות. האם אונטופו, האתר אינטרנט שמזמינים דרכו מקום במסעדות, הוא חברת טק? האם וולט היא חברת טק? האם השליחים של וולט עובדים בטק? ומה לגבי מסעדות שמזמינים בהם שולחן דרך אונטופו או מזמינים בהם משלוח דרך וולט ומתקשרים איתם בוואטסאפ או במסנג'ר ובסוף הארוחה משלמים להם עם אפל פיי? אז אולי כל המסעדות בתל אביב הם בעצם חברות טק? אתם כבר רואים לאן זה הולך. אולי בעצם כל החברות הן חברות טק, וכל האנשים שעובדים איפשהו הם עובדי טק. אולי בעידן האינטרנט והקלאוד והמובייל אפשר באמת להרחיב את ההגדרה ולהגיד שבעצם כל החברות היום הן חברות טק. אבל כאילו לא באמת. למושג חברת טק יש איזה הילה מסביבו, יש כל מיני אסוציאציות שעולות לנו בראש כשאנחנו שומעים את המילה הזאת. כשאני אומר שהפודקאסט הזה עוסק בטק, אתם מצפים למשל לשמוע פה על אינטל ועל אפל ועל אמזון, אבל אתם לא מצפים לשמוע פה על קופת חולים מכבי או על מסעדות בתל אביב. וכשאני אומר דברים כמו מכפילים של חברות טק או רווחיות של חברת טק, זה כי יש איזושהי אמונה שלחברת טק יש למשל מאפיינים פיננסיים מאוד אטרקטיביים. ויש מודל של מימון שנקרא Venture Capital או הון סיכון שמתמחה בתעשיית הטק. אבל אם כל החברות הן חברות טק, אז האם נכון להשתמש בקרנות הון סיכון כדי להשקיע גם באיזה שירות הסעות או רשת של חנויות מכולת? האם קרנות VC צריכות להשקיע גם בדוכני פלאפל או מתנ"ס עם חוגים לילדים? וכאילו בכל הרעיונות האלה אנחנו נשכור מתכנתים ונשתמש בתוכנה ונעשה אפליקציה, אז האם זה יצדיק השקעת סיד של כמה מיליוני דולרים? זה משום מה מרגיש שהתשובה צריכה להיות לא. אבל למה? איך יודעים? WeWork היו שירות להשכרת משרדים וקיבלו השקעות ענק מקרן הון סיכון בטופ כמו בנצ'מרק וממיליארדי דולרים מסופטבנק. אז האם WeWork הייתה חברת טק? מה בדיוק הופך חברה לחברת טק? עמית צינזגר 03:12 זאת בדיוק השאלה שבן תומפסון ניסה לענות עליה ב-2019. זה היה קצת אחרי ש-WeWork הגישו תשקיף לקראת הנפקה שלא קרתה בסוף, וזה העלה את השאלה האם WeWork היא חברת טק. וכדי לנסות לענות על זה, הוא כתב מאמר בבלוג שלו Stratechery שמנסה להגדיר מהי חברת טק. ובשביל לענות על השאלה הזאת, הוא בחן את ההיסטוריה של התעשייה וזיהה כמה מאפיינים ייחודיים לאורך הדרך שיחד יכולים לענות על ההגדרה הזאת. אז קודם כל הוא התחיל מלהגיד שעד שנת 1968 היה מאוד קל לענות על השאלה הזאת של מהי חברת טק. התשובה הייתה פשוטה - IBM. היא הייתה חברת הטק וכולם היו הלקוחות שלה. זו אולי הגזמה אבל לא הגזמה מאוד מופרכת. המיינפריים של IBM שנקרא System/360 היה מאוד דומיננטי בשוק. IBM בנתה גם את החומרה של ה-System 360 וגם את התוכנה שרצה עליו, מה שכולל מערכת הפעלה ואפליקציות, וגם סיפקה שירותים כמו הכשרות או אינטגרציות עם תהליכים עסקיים אחרים של הלקוח. הרבה תעשיות הרוויחו מהטכנולוגיה של IBM. בנקים הגדולים, יצרניות גדולות, רשתות שיווק, כמובן גם הצבא ועוד כל מיני מוסדות ממשלתיים. פונקציות שהיו שם כמו הנהלת חשבונות או ניהול משאבים עשו אוטומציה וריכזו פעילויות שבעבר היו עושים אותם באופן ידני. וזה הגדיל בצורה דרמטית את היעילות של הפעילויות האלה ואפשר לחברות לעשות עוד סוגים של פעילויות חדשות. אבל הגדלת היעילות הזאת שקרתה בזכות הטכנולוגיה של המיינפריים של IBM לא הפכה אף אחד מהלקוחות שלה, לא את JP Morgan, לא את General Motors, לא את Walmart, לא הפכה אף אחת מהן לחברת טק בפני עצמה. המיינפריים הפך להיות משהו הכרחי בשביל הפעילויות שלהם, אבל זה לא יצר לאף אחת מהן יתרון תחרותי. להשתמש במחשבים הפך למשהו שכולם חייבים לעשות רק כדי להישאר תחרותיים. אבל המצב של IBM היה שונה מכל שאר החברות. כל חלק בחברה הזאת היה סביב טכנולוגיה. ל-IBM היה את כל האקוסיסטם לעצמה - את החומרה, את התוכנה ואת השירותים, הכל נארז יחד בתוך מודל של מנוי בתשלום, שדומה באופן מדהים למודל ה-SaaS (Software-as-a-Service) של היום. בקצרה, אם לסכם - להיות חברת טק אמר פשוט להיות IBM. מה שאמר ליצור ולהשתתף באקוסיסטם שבנוי סביב טכנולוגיה. עמית צינזגר 05:20 כל זה היה נכון עד שנת 1968. אז קרה אירוע מכונן שיצר את תעשיית הטק והתוכנה המודרנית. אמרנו שה-Mainframe System 360 נמכר כבאנדל של חומרה, תוכנה ו-Professional Services. למעשה הוא לא בדיוק נמכר, חברות שכרו System 360 מ-IBM תמורת דמי מנוי חודשיים. בעיקרון זה מאוד מזכיר מודל עסקי של SaaS, אבל קיבלו את כל תשתיות המחשוב on-premise, בדאטה סנטר שלהם, וכל התוכנות שרצו על המיינפריים. והם קיבלו גם מצעד של עובדי IBM שסיפקו הדרכות, עשו קסטומיזציות ספציפיות ללקוח ועוד דברים שהלקוח הזה היה צריך בשביל להצליח עם המיינפריים. בן תומפסון מספר שהמתחרים של IBM טענו שמודל התשלום הזה היה אנטי-תחרותי. המחיר היה תמורת המחשב, כל התוכנה והשירותים באו בחינם, והמתחרים טענו שזו כבילה לא חוקית. ב-68' משרד המשפטים האמריקאי שקל להגיש תביעת הגבלים עסקיים כנגד IBM, וחברה פרטית בשם Control Data Corporation כבר הגישה תביעה כזאת. IBM פשוט רצתה להימנע מכל הבלאגן הזה, אז היא עשתה באופן יזום וחד-צדדי unbundling למוצר שלה, למיינפריים. היא התחילה למכור בנפרד את החומרה, את התוכנה ואת השירותים. והיו לזה השלכות דרמטיות שהמשיכו להשפיע במשך עשורים. קודם כל זה יצר את תעשיית השירותים, חברות שממש התמחו בלעזור לארגונים להשתמש בטכנולוגיה. וזה יצר גם את תעשיית התוכנה המודרנית. חברות שהשתמשו במיינפריים הזה, ב-System/360, כבר לא קיבלו את התוכנה בחינם. הם יכלו לקנות את זה מ-IBM אבל הם כבר לא היו חייבים. אם אתם זוכרים את הסיפור של מודל משחקי הגורילה מהפרקים הקודמים, זה מהלך שדווקא אסטרטגיה מאוד נבונה לגורילה שמנסה לבסס את המעמד שלה בשוק - לעשות unbundling. כי באופן מעניין זה רק גרם ל-System 360 להיות עוד יותר דומיננטי, כי עכשיו נוצרה תעשייה שלמה של חברות שעובדות כדי לשפר את האקוסיסטם שלו. ספקיות תוכנה עצמאיות בחרו לבנות תוכנה דווקא למיינפריים שהיה לו את נתח השוק הכי גדול. וזה הכין את הקרקע לטעות האסטרטגית הכי גדולה של IBM - היא נתנה למייקרוסופט לבנות את מערכת ההפעלה למחשב האישי. IBM פשוט הרוויחה כל כך הרבה מזה שחברות אחרות כתבו תוכנה שרצה על החומרה שלה, שהם לא הבינו שמערכת הפעלה זה לא סתם עוד תוכנה, זאת ממש פלטפורמה. ו-IBM פשוט מסרה את שלה למייקרוסופט. הייתה עוד התפתחות חשובה שקרתה ב-1980 - הקונגרס הוסיף את המושג תוכנת מחשב לרשימה של סוגי הקניין שנכללים תחת החוק להגנה על זכויות יוצרים. זה אפשר לגבות כסף פשוט על רישיון לשימוש בתוכנה. מייקרוסופט יכלה לגבות על כל עותק של Windows שהותקן איפשהו בלי שהיא הייתה צריכה לספק את החומרה שעליו זה רץ או לספק שירותים כלשהם יחד עם זה. וזה הדגיש עוד מאפיין קריטי שייחודי לחברות טק - לתוכנה יש עלות שולית אפסית. כמובן זה עולה הרבה מאוד כסף לפתח את Windows, אבל למכור עותק אחד נוסף של Windows, למשל אחרי שמייקרוסופט מכרה כבר אלף רישיונות ללקוחות, למכור את הרישיון ה-1001 אפקטיבית לא עלה למייקרוסופט שום דבר. עמית צינזגר 08:18 ועלות שולית אפסית לא היה קונספט חדש. סיליקון ואלי קיבל את השם שלו בגלל שבמקור יוצרו שם שבבים מבוססי סיליקון, ולהם היו תכונות דומות. היה צריך השקעה מסיבית עצומה מראש כדי לפתח שבב חדש וכדי לבנות את היכולת לייצר אותו, אבל עלות הייצור של שבב אחד נוסף הייתה כמעט כלום. אחרי שייצרו כבר אלף שבבים, עלות הייצור של השבב ה-1001 הייתה כמעט אפס כי החומר שממנו סיליקון עשוי הוא למעשה חול. וזאת בדיוק הייתה המציאות הכלכלית שיצרה את מודל ההון סיכון. כל הרעיון היה לספק כסף מראש לפני שיש איזשהו מוצר אמיתי, בשביל לקבל איזשהו סיכוי לתשואה אינסופית על ההשקעה במקרה שבו המוצר הזה מצליח. וזאת הסיבה שבהמשך גם חברות התוכנה התרכזו בסיליקון ואלי ולא למשל במדינת ניו יורק שם שוכן המטה של IBM. וויליאם שוקלי היה זוכה פרס נובל וחוקר מאוד בכיר ומוערך ב-Bell Labs, זרוע המחקר של AT&T שגם שכנה בניו יורק ואחר כך עברה לניו ג'רזי, אבל הכל היה שם באותו אזור של האיסט קוסט. שוקלי נחשב לאחד האנשים שהמציאו שם את הטרנזיסטור, ואחרי שהוא עזב את Bell Labs הוא רצה לעבור לגור קרוב לאמא שלו שגרה בפאלו אלטו. אז הוא הקים שם את החברה שלו, Shockley Laboratories, וזה היה בזמנו מאוד מוזר להקים במקום כזה חברה לייצור של semiconductors כי עד אז רוב הייצור שהיה בעמק סנטה קלרה, האזור שדרומית לסן פרנסיסקו, היה פרדסי תפוזים. אבל עצם זה שוויליאם שוקלי הגיע לשם, משך אחריו מהנדסים מוכשרים מכל רחבי המדינה שקפצו על ההזדמנות לעבוד איתו. אז הם באו אחריו לפאלו אלטו כדי לעבוד בחברה שלו. בין המהנדסים המוכשרים האלה היו גם אנשים בשם בוב נויס, גורדון מור, יוג'ין קליינר. אבל סגנון הניהול של שוקלי היה, כמו שהיינו אומרים על זה היום, קצת רעיל. הוא היה מאוד מפוזר, הוא היה כאוטי, הוא היה עקשן. הם סיפרו שהוא נהג לקפוץ בין פרויקטים, הוא לא היה קשוב לפידבק מעובדים, הוא התייחס אליהם בתוקפנות, הוא התנשא עליהם הרבה. ואחרי שהם דיברו איתו כמה פעמים והבינו שהם לא יצליחו לשנות את ההתנהלות בחברה, ב-1957 שמונה מהעובדים עזבו והקימו את Fairchild Semiconductors. וויליאם שוקלי כינה אותם שמיניית הבוגדים, זה מונח שהפך לחלק מאוד גדול מהאתוס של סיליקון ואלי. וכשבוב נויס וגורדון מור רצו לעזוב את שוקלי ולהקים משהו משלהם, לא היו קרנות הון סיכון ללכת אליהם כדי לגייס כסף. אז הם נעזרו בבחור בשם ארתור רוק שהיה פיננסייר מניו יורק, והוא זה שהנדס את הטרנזקציה המורכבת הזאת שבה חברת המצלמות Fairchild הקימה חברת בת ובעצם מימנה אותה ונתנה לשמיניית הבוגדים לבנות שם סמיקונדקטורס. אז Fairchild Semiconductor הייתה חברת בת של חברת המצלמות Fairchild. החברה הבת הזאת כל כך הצליחה וההתנהלות בתור חברת בת של יצרנית מצלמות מאוד האטה אותה. ואז בוב נויס וגורדון מור רצו להקים חברה עצמאית משלהם, ואז שוב הם פנו לאותו ארתור רוק שהיה השושבין שארגן את ההשקעה הראשונה בחברה שהם הקימו - אינטל. ואחרי ההצלחה של ההשקעה באינטל, ארתור רוק בעצמו עבר לקליפורניה, הוא זה שהמציא את המונח Venture Capital והוא הקים בסן פרנסיסקו את קרן ההון סיכון הראשונה שעסקה במונח החדש הזה שהוא המציא. הוא השקיע שם בהרבה בוגרים אחרים של Fairchild, הוא קרא להם בחיבה Fairchildren. ובין השאר הוא גם היה משקיע מוקדם באפל. ועד היום הרעיון של הון סיכון מבוסס על אותו מודל - לגייס כסף כדי להקים חברה שמתבססת על עלות שולית אפסית. אם זה מצליח, משיגים אקזיט עם תשואה יוצאת מהכלל למשקיעים. והמסקנה של בן תומפסון היא שהתוכנה פשוט הלכה בעקבות הסיליקון, השבבים, והתבססה בסיליקון ואלי בגלל שתעשיית ההון סיכון כבר הייתה שם. אז תעשיית הון סיכון נבנתה במקור בסיליקון ואלי עבור תעשיית השבבים והסיליקון, אבל היא פשוט התאימה להפליא בתור מודל למימון של בנייה של תוכנה. אז תעשיית התוכנה קמה בסיליקון ואלי לא בגלל שתוכנה רצה על שבבים ושם ייצרו שבבים, אלא בגלל התכונה הזאת של עלות שולית אפסית שצריכה מודל של הון סיכון ומודל ההון סיכון גם קם בסיליקון ואלי. אם לסכם את התובנות מכל הסיפור הזה - הון סיכון מממן חברות טק. לחברות טק יש עלות שולית אפסית וזה מאפשר להם לייצר פוטנציאל לתשואה בלתי מוגבלת על ההשקעה. עמית צינזגר 12:18 בהמשך בן תומפסון בוחן את עידן התוכנה on-premise. הזכרנו את זה בפרקים 3 ו-4 כשדיברנו על ה-Disruption שעשה הקלאוד. בתקופה הזאת שלטו חברות תוכנה כמו אורקל, SAP, מייקרוסופט וחברות חומרה כמו IBM, Sun, HP. מה שאפיין את העידן הוא שילוב של הכנסות מראש על ההתקנה המקורית של החומרה והתוכנה פלוס הכנסות שוטפות על שירותים ותמיכה. זה לא מודל שהיה ייחודי לתוכנה, מכונות תעשייתיות גם נמכרו באופן דומה אפילו שהעלות השולית שלהם ממש לא הייתה אפסית. אבל מה שהמאפיין הייחודי הזה של התוכנה אפשר זה לחתוך את העלות ההתחלתית לגמרי, שזה בדיוק מה שמייקרוסופט ניסו לעשות ב-2001. היא הוציאה גרסה 6 של הרישיון שלה שנקרא Enterprise Agreement, ומה שהוא אמר זה שבמקום לשלם סכום חד פעמי על רישיון לתוכנה שתקף לנצח אבל בפועל חייבים לשדרג את התוכנה אחרי שש שנים, חברות יכלו פשוט לשלם סכום חודשי. עוד לפני שהיה קלאוד ו-Software-as-a-Service, מייקרוסופט כבר ב-2001 בנו מודל של מנוי חודשי לתוכנה, פשוט on-premise. בצד של הלקוחות היו לזה כמה יתרונות. קודם כל הם יכלו להמיר הוצאות הון (Capital Cost) על רכישה של רישיון בהוצאות תפעוליות שוטפות. ועוד יתרון היה שהתשלום החודשי הזה אפשר להם הרבה גמישות. הם לא צריכים לנהל מראש משא ומתן על הסכמי הרחבה יקרים למקרה שהארגון שלהם יגדל, והם גם היו מוגנים מהמקרה שבו כוח האדם שלהם יתכווץ. מהצד של מייקרוסופט זה אפשר לה להמיר את ההשקעות בפיתוח תוכנה מתשלום מהשקעה חד פעמית מאוד גדולה להוצאות קבועות לאורך זמן. אפיק ההכנסות הזה היה מאוד יציב, מאוד צפוי, כי אם הלקוח הפסיק לשלם הוא מפסיק להשתמש בתוכנה, אז זה לא היה באמת אופציה מבחינתם. ואפיק ההכנסות הזה גם יותר התאים לקצב הפיתוח ולהוצאות הפיתוח בתוך מייקרוסופט. אז זה לא היה רעיון כזה חדש, כי אם תיזכרו בסיפור שאיתו התחלנו, IBM גבתה במודל דומה על ה-System/360 על המיינפריים 50 שנה לפני זה. בן תומפסון מצביע על זה שמה שהיה ייחודי בגישה של מייקרוסופט היא העובדה שעם הזמן הלקוחות למעשה שילמו על משהו שהלך והשתפר. ופה ההבדל הגדול ממכונה תעשייתית. מכונה תעשייתית נוטה להידרדר עם הזמן - להחליד, להתקלקל, להתיישן, לאבד רלוונטיות. המודל המסורתי של תוכנה עבד ככה בהתחלה, כי חוזה התמיכה נמכר עבור גרסה מאוד מסוימת של התוכנה, והגרסה הזאת עם הזמן איבדה רלוונטיות, איבדה תאימות עם כל מיני גרסאות חדשות של דברים אחרים, של מוצרים אחרים, מול מוצרים ממש חדשים בכלל לא היה לה אינטגרציות, היא לא תמכה בכל מיני דרישות חדשות. אבל במודל החדש הזה שמייקרוסופט השיקה של דמי מנוי חודשי תמורת עדכונים שוטפים, לא רק שמוצרי התוכנה שלה כבר הפסיקו להידרדר או לאבד רלוונטיות עם הזמן, הם הלכו והשתפרו עם הזמן. והציפייה הזאת זה משהו שנשאר נכון באופן כללי לתוכנה גם היום. מה שמשלמים עליו היום דמי מנוי ילך וישתפר בעתיד, הוא לא יהיה גרוע יותר. וחברות טק היום, כל התהליכים שלהם, התרבות, המבנה הפיננסי, המבנה הארגוני, הכל מסודר יותר ויותר סביב ציפייה ל-1, ערוץ קבוע ויציב של הכנסות מהמוצרים שלהם, ו-2, הרעיון של לשפר אותם באופן מתמיד. עמית צינזגר 15:12 עדיין את המוצרים של מייקרוסופט היה ממש צריך להתקין בשביל ליהנות מכל היתרונות האלה שדיברנו עליהם מה-Enterprise Agreement החדש הזה שמייקרוסופט השיקה בתחילת שנות ה-2000. הלקוחות היו צריכים קודם כל לעבור את החוויה הכואבת של להתקין הכל בחדר שרתים שלהם. הזכרתי בפרק הקודם איך מארק בניוף, המייסד של Salesforce, שכר בתחילת הדרך שחקנים שיפגינו ויצעקו קריאות No Software מחוץ לכנס של חברת Siebel שבנתה מוצר CRM on-premise והוא ניסה למצב את Salesforce בתור המתחרה שלהם שמציעה מוצר דומה בתור שירות. Salesforce שהוקמה ב-1999 רצתה להציע את אותה נוחות שדיברנו עליה קודם, רק בלי התהליך הארוך והכואב של להתקין אוסף של תשתיות on-premise. הפרויקטים האלה תמיד היו מלאים בתקלות, תמיד התעכבו מעבר ללו"ז המקורי, חרגו מהתקציב. סיפרתי לכם כבר שיש ערך בוויקיפדיה ל'משבר התוכנה', אבל אין ערך דומה לאף דיסציפלינה הנדסית אחרת. אז מארק בניוף ניסה לתקן את כל זה. לקוחות פשוט ניגשו ל-Salesforce על גבי השרתים של Salesforce עצמה. הוא מיתג את החברה שלו בתור No Software בגלל ש-Software, תוכנה, היה מושג שספג סנטימנט מאוד מאוד שלילי בגלל כל הסיבוכים סביב ההתקנות וההטמעות שלה. ועכשיו במקום עותק אחד של תוכנה שמשוכפל בלי סוף ומופץ בכל מקום, Salesforce פשוט תריץ עותק אחד של התוכנה ותיתן לכל אחד לגשת אליו מכל מקום. זה יגדיל את ההוצאות הקבועות כי Salesforce עכשיו צריכה להריץ שרתים ולשלם על רוחב פס באינטרנט, דברים שהיו עדיין די יקרים ב-99' כשהחברה קמה. אבל החיסכון בהוצאה מראש של הלקוח יותר מפיצה על הגידול בהוצאות הקבועות האלה של Salesforce. וזה הדגיש את החשיבות של עוד קונספט שמאוד חשוב לחברות טק - Scale. הביטוי הוא Economies of Scale, יתרון לגודל. כי עכשיו לא רק שעלות הפיתוח של התוכנה צריכה להתחלק על כמה שיותר לקוחות, גם העלות השוטפת של לבנות ולהריץ שרתים מרכזיים הייתה צריכה בסיס מספיק גדול של לקוחות כדי להצדיק אותה. וכמו שדיברנו בפרקים 3 ו-4, אמזון עשתה בהמשך עם AWS את העבודה של לרכז את ההוצאה הזאת עבור כמות גדולה של חברות SaaS, שבתורן יבנו את התוכנה שלהן מעל התשתיות שלה במקום שהן יצטרכו לבנות ולתחזק את השרתים שלהן בעצמן. אז זו הפכה לעוד תכונה חשובה של חברות טק - Scale גדול יותר, כלומר הוספה של עוד לקוחות לא רק מגדילה את ההכנסות, זה למעשה מאפשר לשפר את השירות כולו עבור כל הלקוחות הקיימים, כי כל הוצאה עכשיו תתחלק או תמונף על פני סקייל גדול יותר, על פני הרבה יותר לקוחות. עמית צינזגר 17:40 ועדיין Salesforce מכרה בעיקר לחברות הגדולות. מה שהשתנה בעיקר בעשור שאחרי זה, בשנות ה-2010, הוא העלייה של מודל ה-Freemium וה-Self-Service, השירות העצמי. השורשים של המודל הזה הולכים אחורה עוד עשור קודם. תחילת שנות ה-2000 היו תקופה די חשוכה בתעשיית הטק. הבועה התפוצצה, בסיליקון ואלי היה כמעט בלתי אפשרי לגייס כסף, שלא לדבר על כל מקום אחר בעולם, כולל סידני שבאוסטרליה. בסידני גרו שני השותפים שהקימו את Atlassian. הם בנו מוצר תוכנה בשם Jira, והם מספרים שכל המטרה שלהם בחיים בשנת 2001 הייתה להצליח להרוויח 35 אלף דולר בשנה בלי שהם יצטרכו ללבוש חליפה. אבל בגלל שהם לא יכלו לגייס כסף ולשכור אנשי מכירות בשביל Jira, הם לקחו את התוכנה הזאת שהם בנו, תוכנה ל-Collaboration, לניהול פרויקטים, והם פשוט שמו אותה באינטרנט כדי שכל אחד יוכל לנסות אותה בחינם, וכדי לקבל גישה לתוכנה מלאה היה צריך לקנות רישיון. ושוב, זה לא היה איזה המצאה חדשה. Shareware או Trialware היו מושגים שנוצרו כבר בשנות ה-80, בעיקר למשחקי מחשב. אבל Atlassian השתמשו באותו מודל כדי למכור תוכנה ל-Enterprise. הם היו בדיוק במקום הנכון למכור תוכנה לניהול פרויקטים בסגנון Agile ובזמן הנכון, בדיוק כשכולם התחילו לאמץ את מתודולוגיית Agile בתור האופן שבו הם מפתחים תוכנה. ומה שאפשר את ההצלחה הראשונה של Atlassian עם Jira היה השילוב בין עלות שולית אפסית, הקונספט שעליו כבר דיברנו - לחלק תוכנה שלא עולה שום דבר - עם עוד קונספט חדש שהם היו החלוצים שמיסדו אותו - עלות טרנזקציה אפסית. כי Atlassian המציאו את הרעיון הזה של Product Led Growth. האינטרנט אפשר ל-Atlassian למכור את המוצר שלהם לחברות בלי שהן בכלל דיברו איתם. ואכן במשך הרבה שנים, אנשי המכירות היחידים שהיו ב-Atlassian היו כאלה שהתמקדו בלהפחית את ה-churn, לא בלגייס לקוחות חדשים. המכירות עצמן היו בגישה של שירות עצמי. ו-Atlassian, אחרי שהגרסאות הראשונות של Jira הוצאו בתור תוכנה שממש מורידים ומתקינים אצל הלקוח, גם עברו בסוף למודל מבוסס ענן כמו Salesforce. והשילוב הזה הניח את היסודות של חברות ה-SaaS המודרניות. בשביל לנסות את התוכנה, כל מה שלקוחות צריכים לתת זה כתובת מייל, וכשהם רוצים לקנות אותה כל מה שהם צריכים לעשות זה להכניס כרטיס אשראי. אז זה עוד מאפיין של חברות תוכנה - אפשר לנסות את המוצרים שלהן בחינם וקל מאוד לרכוש אותם על ידי כל אחד בכל מקום. עמית צינזגר 19:58 אוקיי, אז אחרי שהשלמנו את המסע הזה בהיסטוריה של תעשיית התוכנה, עכשיו אנחנו יכולים סוף סוף לענות על השאלה שאיתה פתחנו את הפרק הזה - מהי חברת טק? אז בואו נסכם את המאפיינים שבן תומפסון זיהה לאורך הסקירה ההיסטורית שלו. יש חמישה כאלה: 1. תוכנה יוצרת אקוסיסטם. 2. לתוכנה יש עלות שולית אפסית. 3. תוכנה משתפרת עם הזמן. 4. תוכנה מאפשרת מינוף אינסופי. 5. תוכנה מאפשרת עלות אפסית של טרנזקציות. אז הנה, קיבלנו את התשובה שלנו. חברת טק מתאפיינת בחמשת התכונות האלה. אבל כדי שזה יהיה קצת יותר ברור, בואו נסתכל על כמה דוגמאות. אפשר להתחיל מ-AWS של אמזון, חברה שדיברנו עליה פה די הרבה. האם AWS היא חברת טק? בואו נבדוק. קריטריון ראשון, האם AWS מייצרת אקוסיסטם? התשובה היא כן. הרבה חברות מספקות תוכנה ושירותים ללקוחות של AWS. אם המערכת שלכם רצה ב-AWS, יש הרבה חברות שיכולות למכור לכם דאטה בייס שרץ ב-AWS ותוכלו להתחבר אליו, או פתרונות סקיוריטי לדברים שלכם שרצים ב-AWS, או אנליטיקס לביצועים שלהם. ולמעשה יש ממש חנות אפליקציות בתוך AWS שבה המון חברות מציעות את המוצרים שלהן. אז אקוסיסטם בהחלט יש. מה לגבי הקריטריון השני - לתוכנה יש עלות שולית אפסית? זה נכון גם לגבי AWS. עלות ההקמה של התשתיות דרשה השקעה מאוד מאוד מסיבית. אבל ברגע שהן עומדות ונוצרה הקיבולת הזאת, להריץ עוד workload, לארח עוד אפליקציה, להוסיף עוד טבלה בדאטה בייס, העלות השולית של הדברים האלה היא אפסית בשביל אמזון. קריטריון שלישי הוא שתוכנה משתפרת עם הזמן. זה חד משמעית קורה ב-AWS. לכל מודול, בכל חלק של הארכיטקטורה - השרתים, מערכות ההפעלה, שירותי התוכנה שרצות מעל זה, רכיבי הרשת, האבטחה - לכל אחד מהם יש צוות שמתמקד בכל רכיב ורכיב ואיך לשפר את הביצועים שלו, איך להוסיף עוד יכולות. ויש עוד ועוד מודולים ושירותים כאלה שמתתווספים לפלטפורמה כל הזמן. והם בונים עוד ועוד דאטה סנטרס, מוסיפים עוד ועוד Regions וכל אחד כזה שנהיה זמין מאפשר לכל הלקוחות הקיימים, אם הם ירצו, להתרחב לשם. הקריטריון הרביעי הוא שתוכנה מאפשרת מינוף אינסופי וניצול של Economies of Scale. אז AWS זה אחת הדוגמאות הכי טובות בהיסטוריה לזה. כל חברה בכל מקום יכולה להשתמש ב-AWS. הקריטריון החמישי - עלות טרנזקציה אפסית. יש מודל של שירות עצמי ב-AWS וכל אחד באמת יכול פשוט להכניס פרטים של כרטיס אשראי ולהתחיל להשתמש בשירותים שם. אז אם לסכם - חמש מתוך חמש. AWS עוברת בהצטיינות את המבחן של האם היא חברת טק. עמית צינזגר 22:19 במאמר של בן תומפסון הוא בחן גם את אובר (Uber), שהייתה במקרה גיבורה של הפרק הראשון שלנו, ואת Airbnb, הפלטפורמה להשכרת דירות נופש לטווח קצר, דרך הקריטריון הזה. שתי חברות שנוטים לחשוב עליהם בתור חברות טק למרות ש-Airbnb מספקת שירות שדומה לרשת של בתי מלון. אבל זה לא בדיוק מה שהיא עושה. היא בנתה באמצעות תוכנה אקוסיסטם של hosts מצד אחד, מארחים שמציעים את הבתים שלהם להשכרה דרך הפלטפורמה, ושל שוכרים. אז הנה הם כבר עוברים את הקריטריון הראשון - אקוסיסטם. מה לגבי עלות שולית אפסית? זה קצת מורכב. ל-Airbnb באמת יש הוצאות שוליות מאוד מאוד נמוכות על ההכנסות שמגיעות אליה, אבל אם מסתכלים על כלל השוק שלה, למעשה 85% ממה שהלקוחות שלה משלמים בערך הולך למארח, ל-host. וההכנסה ש-Airbnb לוקחת זה רק דמי תיווך או דמי שימוש בפלטפורמה, שזה בערך 15% מכל טרנזקציה שקורה אצלה. עכשיו, זה כמעט לא עולה שום דבר ל-Airbnb לאפשר את הטרנזקציה הזאת, אז על ה-15% האלה הם באמת עושים עלות שולית אפסית. אבל חשוב לציין שההכנסה שלה היא רק נתח קטן מכל מה שהלקוח מוציא אצלה. וזה מאפיין של מודל ה-Asset-Light, המודל של פלטפורמה שהיא לא מחזיקה בנכסים. החלק הדומיננטי ממה שמוציאים שם הולך כדי לכסות את העלויות של הנכסים בעולם האמיתי. קריטריון שלישי - הפלטפורמה של Airbnb בהחלט משתפרת עם הזמן. בשנים האחרונות הם עושים שתי מהדורות - השקת קיץ והשקת חורף - שבכל אחת מהן יש אוסף מרשים של פיצ'רים חדשים ושיפורים למוצר. קריטריון רביעי - מינוף אינסופי. Airbnb בהחלט מסוגלת לשרת את כל העולם. ו-5, כל אחד יכול לעשות טרנזקציות ב-Airbnb במודל של שירות עצמי. אז מה השורה התחתונה? Airbnb עוברת את חמשת הקריטריונים, אולי רק עם כוכבית לגבי זה שההכנסה שלה שהיא מייצרת בעלות שולית אפסית היא נתח קטן ממה שהלקוחות מוציאים על לינה. ומה לגבי אובר, החברה שאיתה פתחנו את הפרק הראשון בפודקאסט הזה? אז יש סיבה טובה שנוטים להזכיר אותה באותה נשימה עם Airbnb כשמסתכלים על זה דרך הקריטריון הזה - מגיעים למסקנות די דומות. זה גם אקוסיסטם שנבנה בתוכנה שמ מחבר בין נהגים לבין נוסעים. ומאז שבן תומפסון כתב את המאמר ההוא, אובר הרחיבה את האקוסיסטם שלה כדי להוסיף גם מסעדות וחנויות - אובר מספקת משלוחים. כמו Airbnb, אובר מדווחת בתור הכנסות רק את הנתח שהיא שומרת לעצמה מכל טרנזקציה. אז עלות השולית שלהם מאוד מאוד נמוכה, אבל שוב, אם ניקח מבט יותר הוליסטי של הנסיעות שקורות בה, אז הנהגים לוקחים בערך 80% ממה שהלקוחות משלמים. אז זה לא ממש עולם של עלות שולית אפסית. הפלטפורמה של אובר גם משתפרת עם הזמן וגם אובר מסוגלת בעיקרון לשרת את כל העולם, מה שמספק לה מינוף אינסופי. ואובר יכולה לעשות טרנזקציות גם עם כל אחד דרך מודל של שירות עצמי באפליקציה, כאילו בערך. סימן השאלה הגדול שבן תומפסון העלה אז הייתה לגבי עלויות הטרנזקציה של אובר בגלל שזה מאוד יקר להביא נהגים לפלטפורמה בכל עיר חדשה ומאוד יקר לשמור אותם בפלטפורמה. ואובר שוב ושוב הייתה צריכה לעשות קמפיינים ולהציע בונוסים לנהגים שיגיעו לכמות מסוימת של שעות נהיגה בשבוע או כמות מסוימת של ימים בחודש שהם זמינים לפלטפורמה או דברים מהסוג הזה. אז זה לא אומר שאובר היא לא חברת טק, אבל זה מראה עד כמה המודל שלה תלוי בגורמים שלא באים עם עלות שולית אפסית. עמית צינזגר 25:25 והמאמר המקורי הזה של בן תומפסון בכלל נכתב קצת אחרי ש-WeWork הגישו תשקיף לקראת הנפקה. המסמך הזה, התשקיף שלהם, עורר הרבה מאוד סערה, והמאמר היה דרך של בן תומפסון לנסות לענות בצורה אינטליגנטית ומנומקת היטב על השאלה האם WeWork היא חברת טק. בדיעבד אנחנו יכולים לדעת מה קרה מאז. החברה נאלצה למשוך את התשקיף שהגישה ב-2019, היא לא הנפיקה את החברה ב-50 מיליארד דולר או יותר כמו שהיא קיוותה. אדם נוימן נאלץ לעזוב את תפקיד המנכ"ל, סופטבנק נאלצו לשלם לו מיליארדי דולרים כדי שייתן את המניות שלו וילך, ואז הם הביאו מנכ"ל אחר. מגפת הקורונה הגיעה, מה שבהתחלה הקשה מאוד כמובן על החברה כי כל המשרדים למעשה נסגרו. אבל בהמשך יצר הזדמנות מאוד גדולה בשביל החברה כי נוצר הטרנד של לעבוד מרחוק ולעבוד מכל מקום וגמישות לגבי מאיפה אנשים עובדים. ועל גבי זה WeWork הגיעה לשוק הציבורי ב-2021 באמצעות מיזוג עם SPAC בשווי הרבה יותר צנוע ממה שהם ניסו לגייס בו ב-2019, של רק כמה מיליארדי דולרים. אבל זה עדיין לא הלך טוב, ב-2023 החברה הגישה בקשה לפשיטת רגל. אבל בן תומפסון לא ידע את כל זה ב-2019 כשהוא כתב את המאמר. אז הנה הדרך שבה הוא בחן את WeWork דרך הקריטריון הזה שהוא הגדיר והצביע בצורה כל כך אינטליגנטית על הבעיות עם המודל שלהם. אז קודם כל אקוסיסטם - WeWork טענו שיש להם אקוסיסטם שהם בנו בתוכנה ומחבר בין חברות ועובדים בין מקומות שונים, אבל בן תומפסון טען שקשה מאוד היה קשה מאוד למצוא הוכחות לזה שזה איזשהו גורם שבאמת משפיע על העסקים שלהם. 2. WeWork הם משלמים אחוז עצום מההכנסות שלהם בתור שכירות, אין להם עלות שולית אפסית, ממש לא. 3. למוצר של WeWork בהחלט יש פוטנציאל להשתפר עם הזמן, אז ניתן להם את זה. 4. מינוף אינסופי - אז WeWork הייתה מאוד מוגבלת על ידי הלוקיישנים שהיא בנתה. היא לא יכלה לשרת כל אחד בכל מקום בעולם אם אין לה משרד פיזי שהיא בנתה באותו מקום. ו-5. עלות טרנזקציה אפסית - אז זה ממש לא היה המקרה ב-WeWork. WeWork דרשה ייעוץ אפילו בשביל שכירות של אדם בודד, והיא הסתמכה מאוד על מתווכים בשביל עסקים גדולים יותר. אז עלויות הטרנזקציה היו גבוהות, לא היה שם מודל של שירות עצמי. ואז בן תומפסון מסכם בכנות - קשה לראות איך WeWork היא חברת טק בשום צורה. וכאילו זה דבר אחד להגיד את המשפט הזה, הרבה אנשים אמרו ש-WeWork היא לא באמת חברת טק כשהם ניסו להנפיק ב-2019, אבל זה דבר אחר לגמרי לכתוב סקירה היסטורית אינטליגנטית של כל תעשיית הטק שעמוסה בכל כך הרבה תובנות כדי להעביר את הנקודה הזאת בצורה כל כך טובה. אז אם עוד לא אמרתי את זה בצורה ברורה, אני ממליץ מאוד לעשות מנוי ל-Stratechery, לבלוג של בן תומפסון. אני לא חושב שאפשר לקבל תשואה גבוהה יותר של ערך על עשרה דולר בחודש. עמית צינזגר 27:58 ורק לפני שנסיים, מה עם הרעיון שהעליתי בתחילת הפרק - לגייס השקעת סיד מהון סיכון כדי לבנות רשת של דוכני פלאפל, כמובן עם אפליקציה ותוכנה שמנהלת את הבק-אנד? אז בזכות כל העבודה הזאת של בן תומפסון והקריטריון שהוא ניסח, עכשיו אנחנו יכולים סוף סוף לקבל תשובה מנומקת היטב. אז קודם כל, קשה לראות איך האפליקציה שלנו שתאפשר לאולי להזמין ולשלם על פלאפל תיצור איזשהו אקוסיסטם. 2. העלות השולית של פיתה עם פלאפל היא בטוח לא אפס, גם אם מזמינים אותה באפליקציה, עדיין צריך לשלם על חומרי גלם ועל משכורות לעובד שמכין את המנה. 3. האם יש פוטנציאל להשתפר עם הזמן? אני לא בטוח. אולי בהתחלה, אבל אני לא רואה דרך להמשיך ולשפר את הפלאפל עוד ועוד ועוד עם הזמן. אולי אפשר לשפר את האפליקציה שדרכה מזמינים ומשלמים על פלאפל, אבל אני לא יודע אם זה משהו שלקוחות ייחסו לו הרבה חשיבות. 4. מינוף אינסופי - לא חושב שיהיה לנו את זה, אנחנו לא נוכל לשרת כל אחד בכל מקום בעולם, נוכל לשרת רק את מי שנמצא ליד אחד הדוכנים שלנו. ו-5. עלות טרנזקציה אפסית - זה אולי כן. לקוחות יזמינו דרך האפליקציה, יהיה מודל של שירות עצמי, הזמנה תגיע ישר למטבח. העניין הוא שאז מישהו יצטרך ממש להכין את המנה ולזה תהיה עלות שולית ממש לא אפסית. אז לסיכום - אחד מתוך חמש, אולי אחד וחצי. או במילים אחרות, זה לא הולכת להיות חברת טק. אפשר לזרוק לפח את המצגת, אני לא חושב ש-VC צריכים להשקיע בכזה דבר. אבל לפחות עכשיו אנחנו יודעים להסביר למה. עד כאן להפעם, נמשיך בפעם הבאה.
        ]]></content:encoded>
    </item>
    
    <item>
        <title>פרק 10: המניה החביבה על וורן באפט</title>
        <link>https://mat-mo.github.io/podtext/episodes/vptyqst/prq-10-hmnyh-hkhbybh-l-vvrn-bpt.html</link>
        <guid>https://mat-mo.github.io/podtext/episodes/vptyqst/prq-10-hmnyh-hkhbybh-l-vvrn-bpt.html</guid>
        <pubDate>26 במרץ 2024</pubDate>
        <description>Transcript for פרק 10: המניה החביבה על וורן באפט from אופטיקאסט</description>
        <content:encoded><![CDATA[
            מתן זינגר 00:00 היי, אני מתן זינגר וטוב שחזרתם לאופטיקאסט, הפודקאסט של אופטיקאים מדופלמים. אני מנסה ללכת לישון כל יום קצת יותר חכם ממה שקמתי, ובואו תצטרפו אליי למסע הזה. לפעמים אנשים אומרים לי שהם קצת מבולבלים מהפודקאסט כי יש פרקים שמדברים פה על וורן באפט ועל השקעות ו-Mrs. B וכל מיני מודלים עסקיים מפעם, ויש פרקים אחרים שמדברים על טק ו-disruption וחדשנות וכאילו מה הקשר? אז בשני הפרקים הקרובים בואו נראה אם נצליח לקשור את הכל ביחד באיזשהו סיפור מעניין. וכמו שאנחנו אוהבים לעשות פה, נתחיל מללכת אחורה במורד ההיסטוריה עד לדצמבר 1951, עם מאמר שפרסם בחור צעיר בשם וורני באפט מאומהה נברסקה, תחת הכותרת 'The security I like best', המניה החביבה עליי ביותר. באפט היה אז בן 21 וכתב על חברת ביטוח הרכב גייקו. המאמר שלו מתחיל בלציין שיש גאות בכלכלה ובשוק המניות האמריקאי מאז סוף מלחמת העולם השנייה, אבל תעשיית ביטוח הרכב לא השתתפה בגאות הזאת. ואז באפט המשיך להסביר על היתרונות של התעשייה ועל כל הסיבות שהופכות דווקא את גייקו להשקעה מאוד אטרקטיבית. אבל לפני שניכנס לסיבות האלה, איך בעצם באפט ידע כל כך הרבה על גייקו? אז הסיפור מתחיל שלוש שנים לפני זה. בנג'מין גרהם היה פרופסור באוניברסיטת קולומביה שכתב ספר מאוד מפורסם בשם 'The Intelligent Investor', המשקיע הנבון. באפט נתקל במקרה בספר הזה בגיל 19, בשנת 1949, והוא כבר היה משקיע די ותיק בשלב הזה כי את המניה הראשונה שלו הוא קנה בגיל 12 בעזרת אבא שלו שעבד בתור ברוקר. אבל הספר הזה בפעם הראשונה גרם לו להבין שמניות משקפות בעלות אמיתית על עסק, ושלעסקים יש ערך אמיתי. זה לא סתם מספרים שזזים באוויר וצריך לנסות לתפוס אותם טוב. היתה לספר הזה השפעה אדירה על החשיבה שלו והוא מדבר עליו עד היום. בזכות הספר הזה הוא התחיל לחשוב על רכישה של מניה כאילו שהוא נכנס בתור שותף בעסק, ולחשוב על השווי של המניה בתור 'כמה הייתי מוכן לשלם כדי לקנות את כל העסק חלקי מספר המניות שיש לחברה'. לא לפי מה כתבו בעיתון או אם אנליסטים הופתעו, מה הדיבור בטוויטר ודברים כאלה. וכמו שהבנתם, כבר מגיל 12 באפט ידע שהוא הולך להתעסק בכסף ובעסקים, ובאותה שנה שהוא קרא את הספר הזה ב-1949, הוא גם הגיש אפליקיישן לביזנס סקול של הארוורד, כי זה היה נחשב לבית הספר הכי טוב במדינה. ובאפט היה נער מאוד חכם וחרוץ ומוכשר, הוא סיים את הקולג' שנה לפני הזמן, וכל מי ששמע אותו מדבר על מניות לא יכול שלא להתרשם. אז היה לו ברור שיקבלו אותו. מה שהוא פספס זה שבבית הספר למנהל עסקים של הארוורד באותם ימים, הם ראו את המשימה שלהם בתור לגדל את מנהיגי המחר. וזה לא בדיוק הרושם שהוא יצר עליהם בתור ילד פלא כזה שאובססיבי רק למניות. כמו שהוא העיד על עצמו, 'נראיתי כמו בן 16 עם בגרות נפשית של גיל 9'. הנה איך שהוא מספר את זה." וורן באפט 02:46 "I applied to Harvard Business School. They told me I was to get interviewed in a place near Chicago. I got there and he interviewed me for about 10 minutes and he said, 'forget it, you're not going to Harvard'. And so now I'm thinking, what do I tell my dad? You know, this is terrible. And it turned out to be the best thing ever happened to me." מתן זינגר 03:12 "ולמה לא להתקבל היה דבר כל כך טוב בשבילו? כי אחרי הדחייה באפט התחיל לחפש אופציות אחרות וכשהוא דפדף בקטלוג של אוניברסיטת קולומביה, הוא ראה שאחד הפרופסורים שמלמדים בביזנס סקול שם היה בנג'מין גרהם, אותו אחד שכתב את 'האינטליג'נט אינבסטור', הספר שבאפט בדיוק קרא וכל כך השפיע עליו. זה כבר היה אמצע אוגוסט, ממש לפני ששנת הלימודים מתחילה, אבל בכל זאת באפט שלח לו מכתב: 'פרופסור יקר, כשקראתי את הספר חשבתי שאתה כבר מת, אבל אני רואה שאתה בחיים ומלמד בקולומביה, אשמח לבוא ללמוד שם'. ובאפט התקבל בזכות המכתב הזה ללימודים בקולומביה. בקורס של בן גרהם הוא כמובן קיבל A+ והפך לבן חסות שלו, ואחרי הלימודים הוא עבד ללא משכורת בקרן שבן גרהם ניהל. וגרהם הפך למנטור של באפט ובאפט מדבר עליו עד היום. מצחיק כמה מקריות יש באיך שהחיים מתגלגלים וכמה שאי אפשר לתכנן דברים מראש. מורגן האוסל כתב פעם שהחיים הם פשוט סדרה של צירופי מקרים שקורים אחד אחרי השני. והנה עוד צירוף מקרים כזה. חוץ מללמד בקולומביה, פרופסור בנג'מין גרהם, אותו מנטור של באפט, גם ניהל שותפות, מעין קרן השקעות. ובשיעורים ובסמינרים שהוא היה מעביר, הוא נהג לדבר על חברות שהקרן שלו השקיעה בהן. בעיקר כי זאת היתה הדרך שלו להסביר איך הוא מנתח מניה ואיך הוא חושב על השקעות. החוקים אז היו מאוד שונים, זה לא שהוא ניסה להריץ ככה מניות או משהו כזה, הוא ניסה ללמד דרך case studies. והוא כנראה אפילו היה מספיק תמים לחשוב שאנשים בקהל באמת פשוט יעקבו אחרי צורת החשיבה שלו ואז יישמו אותה בעצמם על חברות שהם מנתחים, ולא פשוט ילכו ויקנו בצורה עיוורת את אותן מניות שהוא משקיע בהן. אבל כמובן שזה כן קרה, אפילו לוורן באפט הצעיר היתה לו חוויה מכוננת עם מקרה כזה. הוא השקיע באיזה חברה אחרי שגרהם דיבר עליה והלך לאספת בעלי המניות שם. והיה שם משקיע מצליח ומפורסם שמאוד התעניין בבאפט, הבחור בן ה-21 הזה שהגיע לאספה ונשמע מאוד חכם ומרשים. אז המשקיע הזה הזמין אחר כך את באפט לקפה, אבל כשהוא שאל את באפט למה בעצם הוא קנה מניות בחברה הזאת, באפט פשוט אמר כי בן גרהם קנה מניות. ואז הפנים של המשקיע הזה נהיו רציניות והוא נזף בבאפט: 'אף פעם אל תקנה מניה רק בגלל שמישהו אחר השקיע בה, לא משנה כמה הוא חכם ומצליח. אתה צריך להבין את ההשקעות שלך בעצמך'. ובאפט לקח את הלקח הזה מאוד ברצינות. ואז כשבאפט גילה שגרהם מחזיק פוזיציה גדולה בגייקו ולמעשה גם יושב בדירקטוריון, הוא חשב שאולי זאת הזדמנות השקעה מעניינת גם בשבילו. אבל במקום שוב לקנות מניות בצורה עיוורת, הוא החליט שהפעם הוא ילמד ויבין את החברה לעומק. אז ביום שבת אחד הוא פשוט עלה על רכבת לוושינגטון והתחיל לחפש את המשרדים שלהם. למרות שזה היה סוף שבוע הוא דפק על הדלת בגייקו ושכנע את השומר שהיה שם שייתן לו להיכנס. השומר ליווה אותו למשרד של VP שבדיוק היה במשרד שלו באותו יום שבת, בשם לורימר דוידסון, שבעתיד יהפוך גם למנכ"ל של החברה. למעשה הדוידסון הזה הגיע לגייקו בכלל דרך בנג'מין גרהם, ואז כשבאפט אמר לו שהוא סטודנט של גרהם, דוידסון אמר אוקיי, אם זה סטודנט של גרהם אני אתן לך חמש דקות, אמר לשומר להכניס אותו. אבל החמש דקות האלה הפכו לכמה שעות. דוידסון כל כך התלהב מהסקרנות של באפט ומזה שהשאלות שהילד בן ה-21 הזה שואל היו הרבה יותר מתוחכמות ממה שאנליסטים בדרך כלל היו שואלים אותו. ודוידסון בעצמו מאוד התלהב מהמודל של גייקו, הוא לא היה אחד מה-founders, אבל אחרי שהוא היה ברוקר שתיווך בין החברה לבנג'מין גרהם כשהוא לקח בה את הפוזיציה הגדולה, הוא כל כך התלהב מהם שהוא ביקש להצטרף לתפקיד הזה, והוא אפילו לקח בשבילו pay cut, הוא ויתר על חלק מהמשכורת שהיתה לו בתפקיד הקודם. אז דוידסון הזה ישב חצי יום עם באפט והסביר לו על המודל העסקי והיתרונות של גייקו ועל כל מה שגרם לו כל כך להתלהב מהחברה. זאת היתה חוויה שהשפיעה מאוד על באפט, וזה מה שיוביל אותו להשקיע בגייקו ולכתוב את המאמר שעליו דיברנו בהתחלה. באופן כללי באפט הסביר שם שתעשיית ביטוח הרכב היא עמידה למיתון כי מוצר הביטוח הוא הכרחי ומתחדש כל שנה. והם לא צריכים לדאוג מדברים כמו מלאי, גבייה, כוח אדם, חומרי גלם או התיישנות של מוצרים וציוד. מה שייחד את גייקו הוא שלא היו להם סוכנים או סניפים. הם עשו שיווק ישיר דרך מכתבים בדואר. ומודל העלויות הרזה הזה אפשר להם למכור ביטוח בהנחה של עד 30% לעומת סוכנים. והיתה להם רשת של 500 נציגים ברחבי המדינה לצורך טיפול מהיר בתביעות. וכל זה הוביל לצמיחה מאוד מהירה של כמעט פי 40 במספר מחזיקי הפוליסה וכמעט פי 80 בשווי הפרמיות ב-15 שנה שבין 1936 ל-1950. וב-1951 באפט טען שלגייקו צפוי עוד פוטנציאל צמיחה גדול לפניה. זה נשען על התעריפים הזולים של גייקו שלטענת באפט ייראו אטרקטיביים יותר מאשר לעשות ביטוח דרך הגיס שלך, וזה שאין סוכנים שמפעילים לחץ לאשר פוליסות מפוקפקות או לחדש ביטוח בסיכון גבוה. והיתרון הכי גדול של גייקו הסביר היו שולי הרווח שלהם, 27.5% ב-1949 לעומת ממוצע של 6.7% ל-135 החברות ביטוח שהיו אז בתעשייה. התעשייה חוותה תקופה די קשה ב-1950 וגם ב-1951 ואז כל החברות למעשה פעלו בהפסד. אבל בגלל שלגייקו היו מראש שולי רווח כל כך גבוהים, אז כשכל שאר התעשייה עברה להפסד הם ירדו לרווחיות של 9%. ואיך הוא סיכם את המאמר הזה? במחיר הנוכחי גייקו נסחרת במכפיל של שמונה פעמים הרווח של 1950, שנה אומללה בתעשייה, ונראה שפוטנציאל הצמיחה האדיר של גייקו לא מגולם במחיר. במאמר הזה של באפט אפשר לראות כבר בגיל 21 גם את האנליסט המבריק שבו וגם את עד כמה הוא הפנים את התורה שהוא למד מבנג'מין גרהם. גרהם הסביר כבר לפני 90 שנה שבטווח הקצר שוק המניות הוא מכונת הצבעה, voting machine, אז הסנטימנט והתחושות והדעות של אנשים יוצרים תנודתיות במחיר של מניות, אבל בטווח הארוך הוא הסביר בכיתה שלו השוק הוא מכונת שקילה, weighing machine. מחירי המניות מתכנסים בסוף לשקף את הערך האמיתי, ה-intrinsic value של העסק. והערך האמיתי הזה הוא כל הרווחים העתידיים שהעסק הולך לעשות מעתה ועד הנצח, מהוונים ל-present value לערך הנוכחי שלהם היום. ובאפט ידע לזהות שתעשיית ביטוח הרכב עברה שנה אומללה, כמעט כל החברות הפסידו כסף ואז המניות של כולן ירדו. אבל היה איזשהו יהלום אחד שהוא זיהה בין כל 135 החברות האלה והוא היה יכול להעריך מה ה-intrinsic value, מה הערך האמיתי של העסק ולדעת שהוא שווה הרבה יותר מהמחיר שהמניה נסחרת בו. עד כדי כך שהוא השקיע חצי מהחסכונות שלו באותה תקופה בגייקו. והוא באמת צדק. תוך שנה באפט הרוויח תשואה של 50%. ואז וזאת היתה הטעות שהוא עשה, הוא מכר את זה כדי להשקיע במניות שנראו לו יותר זולות. אבל ב-20 שנה שאחרי זה מחיר המניה של גייקו זינק קרוב לפי 100. אז באפט היה יכול לעשות 10,000% ובמקום זה הרוויח רק 50%. במכתב שהוא כתב למשקיעים בהקשר 40 שנה אחרי זה, הוא הסביר שהמקרה הזה לימד אותי לקח לגבי הטעות של למכור החזקה בחברה שברור שהיא נפלאה. רק 20 שנה אחרי זה כשעור רכש את סיז קנדי ב-1972 באפט באמת פיתח את המודל המנטלי שאפשר לו להשקיע ולקנות עסקים נפלאים גם כשהמחיר שלהם לכאורה לא נראה סופר זול על הנייר. אבל נגיע לסיפור הזה אולי בפרק אחר, בינתיים בואו נמשיך עם הסיפור על גייקו. ובכוד צירוף מקרים, 25 שנה אחר כך לבאפט היתה שוב הזדמנות להשקיע בגייקו, הפעם דרך החברה שלו ברקשייר האת'אווי. בהשתלשלות אירועים מפתיעה עבור חברה עם יתרון תחרותי כל כך גדול, גייקו כמעט פשטה רגל ב-1976. איך זה קרה? אז דוידסון, זה שפתח לבאפט את הדלת של המשרד בשבת וישב איתו להסביר לו על העסק, כבר פרש בשלב הזה. והמנהלים שהחליפו אותו לא עשו עבודה כל כך טובה. בשנות השבעים השתוללה אינפלציה גבוהה באמריקה, מה שגרם בין היתר למחירים של תיקוני הרכב לעלות בקצב מהיר. והם לא לקחו את זה בחשבון כשהם העריכו את גובה התביעות שיוגשו לגייקו. ואז מחירי הפוליסות שהם קבעו לא הספיקו כדי לכסות על כל התביעות שהם התמודדו איתם והם היו צריכים מזומן. אז כדי לתקן את זה הם ניסו לצמוח יותר מהר, וזה אמר גם לצאת מנישה של נהגים איכותיים שבה גייקו פעלה כל השנים כדי שהם יוכלו למכור יותר פוליסות. וזה כמובן לא עלה כל כך טוב, זה רק החמיר את המצב. ואז ההפסדים צמחו מהר וב-1976 גייקו היתה על סף פשיטת רגל. וורן באפט היה אז חבר בדירקטוריון. אם אתם זוכרים אז בנג'מין גרהם המנטור שלו היה יושב ראש הדירקטוריון בשנות החמישים כי לשותפות שלו היתה בעלות גדולה שם. ובאיזשהו שלב באפט החליף את ג'רי ניומן השותף של גרהם בדירקטוריון של גייקו. ובאפט עזר לגייס אדם בשם ג'ק ביירן בתור המנכ"ל שיתקן את כל הבלאגן הזה. ומה שעוד באפט עשה זה להתנפל על המניה של גייקו, שהמחיר שלה כמובן מאוד קרס כי השוק האמין שהם בסכנה של פשיטת רגל. אבל באפט היה תלמיד של בן גרהם, הוא ידע שבטווח הארוך מחיר המניה יתכנס לכמה שהעסק באמת שווה. הוא האמין שהיתרונות התחרותיים של גייקו לא נפגעו, שגייקו מפסידה כסף בגלל בעיות זמניות ושהמנכ"ל החדש באמת יצליח לתקן אותם. והוא הכיר מאוד טוב את המודל של גייקו וחשב שהמודל הזה עדיין מאוד מבטיח. אז באפט העריך שהערך של העסק, ה-intrinsic value שווה הרבה יותר מהמחיר של המניה באותו זמן שקרס ביותר מ-90%. זה הזכיר לו מצב דומה עם אמריקן אקספרס ב-1964, גם שם היתה בעיה שהוא האמין שההנהלה תפתור אבל השוק נבהל והמניה קרסה. בזמנו הוא קנה הרבה מניות של אמריקן אקספרס והפעם הוא קנה הרבה מניות של גייקו. ביירן המנכ"ל החדש נקט מיד בצעדי חירום בחברה. הוא פיטר חצי מהעובדים, יצא משווקים לא רווחיים, העלה מחירים של פרמיות, וזה עבד. תוך שנה גייקו חזרה לרווחיות וגם ההשקעה של באפט עבדה, הוא יותר מהכפיל את הכסף שלו. אבל בניגוד ל-1952 הוא לא מכר הפעם. להיפך, הוא המשיך לקנות גם בפי 2 או פי 3 מהמחיר ההתחלתי שהוא שילם ב-76. ואז תוך ארבע שנים עד 1980 הוא כבר השקיע בסך הכל בערך 46 מיליון דולר והחזיק שליש מגייקו. וגייקו שחזרה לרווחיות גבוהה ולמע הפר שלה המשיכה לצמוח, המשיכה להציג רווחיות גבוהה ובחלק מהרווחים האלה היא השתמשה כדי לקנות בחזרה מניות, לעשות ביי-בק. בואו נתעכב על זה רגע. יש כמה דברים שחברה יכולה לעשות עם הרווחים שלה. ההנהלה יכולה למשל לרכוש חברות אחרות, הם יכולים להשקיע את הכסף או בחברות אחרות או בפרויקטים בתוך החברה, או שהם יכולים להחזיר כסף לבעלי המניות או בצורה של דיבידנד או דרך לקנות מחדש את המניות של עצמם. כל מכלול ההחלטות הזה נקרא capital allocation, הקצאה של ההון של החברה. זה הרבה פעמים נראה כמו משהו מאוד אפור והרבה פחות מעניין מאשר לנהל את העסק עצמו, אבל באפט נוהג להסביר שלהחלטות של capital allocation יכולות להיות השלכות דרמטיות על החברה. ביי-בק קנייה מחדש של מניות נתפס לפעמים כמשהו שוטף שהחברה עושה באופן קבוע. אחוז מסוים מהרווח או מהקש-פלו כל שנה הם מקצים כדי לקנות מחדש מניות. בלי להתייחס למה המחיר של המניה באותו זמן. זה כביכול הגיוני אם מניחים שהשוק הוא יעיל ותמיד משקף את השווי ההוגן של העסק. אבל כמו שבאפט למד כבר בגיל 19 כשהוא קרא את הספר של גרהם, השוק הוא יעיל בטווח הארוך או בממוצע. הוא לא 100% יעיל 100% מהזמן ל-100% מהחברות. המחירים בשוק לא תמיד משקפים בדיוק את הערך האמיתי של העסק. ואז חברות עלולות לעשות ביי-בק דווקא כשמחיר המניה שלהן גבוה וככה להשמיד ערך לבעלי המניות שלהן. או שהן יכולות לעשות ביי-בק שהמחיר נמוך מהערך ואז למעשה הן יוצרות עוד ערך לבעלי המניות, שזה מה שגייקו עשו. במכתבים של באפט לבעלי המניות של ברקשייר בשנות השמונים הוא כתב באריכות על הקפיטל אולוקיישן בגייקו ושיבח את האופן שבו ג'ק ביירן ואחרים ניהלו את העסק וגם את איך שהם ניהלו את הרווחים ואת כספי הפרמיה. יותר מרבע מתיק ההשקעות של ברקשייר היה מושקע בגייקו באותם שנים ואז למרות שבאפט הפסיק לקנות מניות של גייקו ב-1980 הבעלות של ברקשייר עלתה עם השנים משליש מהחברה ל-50% מהחברה. רק בשביל הדוגמה נניח שהיו לגייקו 300 מניות וברקשייר החזיקה 100 מתוך ה-300 ב-1980, זה אומר שהחברה קנתה בחזרה עוד 100 מתוך ה-300 מניות והוציאה אותן מהמשחק באמצעות הרווחים שלה ואז נשארו רק 200 מניות. וה-100 מניות שברקשייר החזיקה הפכו משליש מהחברה לחצי מהחברה. היו שם מספרים אחרים אבל אתם מבינים את הרעיון. ובגלל שגייקו עשו את זה בשנים שבהן השוק עדיין לא הפנים את העליונות האדירה של המודל שלה, מחיר המניה היה יחסית זול ביחס לשווי ההוגן, לערך האמיתי של העסק. וכל זה יצר ערך אדיר עבור בעלי המניות שהכי גדולה מביניהם היתה כמובן ברקשייר האת'אווי כי המניה עלתה ועלתה ועלתה ככל שהשוק הבחין ברווחים הגבוהים שהחברה מייצרת. וכל סיפור הביי-בק הביא את הפוזיציה שברקשייר שילמה עליה בשנות השבעים בסך הכל 46 מיליון דולר להחזקה של חצי מגייקו. ואז בינואר 1996 ברקשייר רכשה גם את החצי השני של גייקו והיא שילמה על זה 2.3 מיליארד דולר. מה ששיקף כמובן שווי של 2.3 מיליארד גם לחצי הראשון שעליו באפט שילם במקור רק קצת פחות מ-46 מיליון דולר. זאת תשואה של יותר מפי 50 תוך פחות מ-20 שנה או IRR קצב תשואה שנתי של מעל 30%. וכמו שבאפט כתב למשקיעים במכתב שלו אותה שנה 'That is a steep price', זה מחיר מופרז. אז מה גרם לו לשלם מחיר מופרז על גייקו? זאת שאלה שכמובן עלתה באספה השנתית של ברקשייר במאי 96, כמה חודשים אחרי הרכישה. ובתשובה של באפט אפשר למצוא שתי נקודות עיקריות לגבי מה יגרום לרכישה הזאת להיות מוצלחת עבור ברקשייר. הנה הנקודה הראשונה." וורן באפט 16:01 "And we paid a good price for GEICO but it is a terrific company. It has outstanding management, it has a low-cost method of distribution which is very difficult for people to... I mean, everybody wants to have that but they... very few come close to it. The management is focused on bringing costs down even further and widening that competitive moat." מתן זינגר 16:29 "התובנה הזאת התבססה על כמה מאפיינים חשובים של תעשיית הביטוח. אחד זה מוצר יחסית יקר, הפרמיה הממוצעת לפוליסה אז היתה 1,250 דולר. שתיים זה מוצר שחובה להוציא עליו כסף כי החוק מחייב ביטוח רכב כדי להשתמש במכונית. ושלוש הלקוחות לרוב מניחים שאין הבדל משמעותי באיכות בין המתחרים המבוססים כמו גייקו, פרוגרסיב, סטייט פארם וכו'. הקטגוריה הזאת עברה מלהיות מונעת מערך, מכמה טוב המוצר שכל חברה מציעה, ללהיות מונעת ממחיר, כמה עולה הקומודיטי הזה. והרכישה הזאת באמת עבדה. מבנה העלויות של גייקו בתור אחוז מדמי הפרמיה שהם גובים ירד משמעותית בזמן שבסיס הלקוחות גדל פי 7 מ-1995 בזמן הרכישה עד 2022. זה היה הרבה יותר מהר ממה ששוק הרכב עצמו צמח, מה שאומר שנתח השוק של גייקו בעצמו גדל בעקביות. הנקודה השנייה שבאפט הסביר ב-1996 כשהוא הסביר את הרכישה היתה אפילו אולי יותר משמעותית." וורן באפט 17:26 "I would think GEICO's growth rate is likely to be greater at least in the future that I can see over where it has been in the past, but it's been perfectly satisfactory in the past. I think there are some advantages to it being part of Berkshire in that there are costs attached to bringing new business on the books and we care not at all about reported quarterly earnings. GEICO was relatively insensitive to those before and that's a mistake when I say that but they had some more pressure on them in respect to reported earnings than they will have as part of Berkshire. And I think there are some really big opportunities in terms of what can be done with GEICO as part of Berkshire. So I think five years from now you'll be very happy with the fact that we own 100% of GEICO and I think you will see that as marvelous a company as GEICO was independently as an independent company it will flourish maybe even a bit more as being part of Berkshire. Not because we bring anything to the party, I mean the management will continue to run it autonomously but there are some advantages for it in being part of a larger enterprise." מתן זינגר 18:51 "בשביל להבין למה באפט טוען שגייקו תשגשג אפילו יותר בתור חלק מברקשייר צריך לדבר קצת על unit economics של חברת ביטוח. זה עובד באופן דומה להרבה חברות טק עם הכנסות שמבוססות על מנויים או המודל של הרבה חברות SaaS. לקוחות חדשים מייצרים הפסד עבור גייקו בשנה הראשונה שלהם. אז אפשר לחשוב על צירוף של לקוח חדש בתור השקעה למרות שבדוח החשבונאי זה יסווג כהפסד תפעולי. בשנים שאחר כך הלקוחות האלה מייצרים רווחים שיותר מפיצים על ההשקעה הזאת ששוב סווגה כהפסד. אבל רגע, למה בעצם מפסידים כסף על לקוח בשנה הראשונה שלו? אז יש כמה סיבות. קודם כל יש עלויות של להביא לקוח חדש, הפרסום והשיווק. שתיים שיעור ההפסד הממוצע של פוליסה של לקוח בשנה הראשונה גבוה ב-10 נקודות בסיס מאשר לאחר חידוש הפוליסה. ושלוש שיעור הנטישה ה-churn של לקוחות חדשים הוא גבוה יותר מאשר לקוחות שכבר חידשו פוליסה בעבר. אז אם ניקח רגע דוגמה מספרית, נניח שעל לקוח חדש מפסידים בממוצע בשנה הראשונה 50 דולר, אבל אחר כך מרוויחים בממוצע 25 דולר לשנה והוא נשאר לקוח במשך שמונה שנים לפחות. אז משלמים 50 דולר השנה כדי לקבל 200 דולר בשמונה השנים הקרובות. וכבר הבטחתי לכם בפרק הראשון שלא נעשה פה בפודקאסט DCF בשידור חי אבל אתם יכולים לשחק עם זה בעצמכם ולראות שזאת השקעה די טובה. ואם זאת השקעה שטוב לעשות, זה אומר שהחברה תרצה לרכוש כמה שיותר לקוחות כל שנה. וכאן בדיוק מגיע הפרדוקס. ההשקעות האלה במירכאות מסווגות בדוחות החשבונאיים בתור הפסד תפעולי. יש על זה הסבר שאני לא אכנס אליו עכשיו אבל יהיה לינק ב-shownotes. הנקודה היא שאם החברה תרכוש השנה כמות גדולה של לקוחות שהולכים לייצר רווחים גבוהים על פני העשור הקרוב, הדוח השנה ייראה רע מאוד. זה ייראה כאילו החברה הפסידה המון כסף ואי אפשר לשקף בדוח את זה שהיא בעצם הבטיחה לעצמה זרם גבוה של רווחים בעשור הקרוב. וזה עלול להבהיל אנליסטים ומשקיעים והמחיר של המניה עלול לרדת. אבל זה לא יבהיל את באפט, כי הוא יודע איך עובדים ה-unit economics של גייקו מאז שהוא היה בן 21 ונסע בשבת ודפק שם על הדלתות ולמד איך העסק עובד. הוא ידע שגייקו מגיעה רק ללקוחות איכותיים, שהם עושים את החיתום את ה-underwriting בצורה נבונה, שהם מוכרים ביטוח במחיר אטרקטיבי ועדיין רווחי בשבילם, ושבמצב הזה שיעור הנטישה ה-churn של לקוחות יהיה מאוד נמוך, לקוחות יחדשו את הפוליסות כל שנה, וזה יספק תזרים הכנסות יציב בשביל גייקו. הבעיה היתה רק עם השנה הראשונה הזאת. ולזה באפט התכוון כשהוא אמר לנו לא אכפת מדיווח של תוצאות רבעוניות. בטח שאכפת לו מהתוצאות של החברה, הוא פשוט מספיק מתוחכם כדי לדעת ממה להתעלם ובמה כן להתמקד. ובגלל זה באפט החמיא להנהלה של גייקו שהיו יחסית לא רגישים לזה בעבר, אבל הסביר שעדיין יהיה להם יותר לחץ ביחס לרווח המדווח בתור חברה ציבורית. והלחץ הזה ייעלם לגמרי כשהם יהיו חלק מברקשייר. וזאת הסיבה שהוא העריך שקצב הצמיחה הולך להיות אפילו יותר גבוה. כי הם יוכלו לנהל את העסק באופן שממקסם את הרווחים בטווח הארוך, לא איזה רווח חשבונאי ברבעון כזה או אחר. וזה בדיוק מה שגייקו עשו בתור חלק מברקשייר. אז הוצאות השיווק של גייקו זינקו מאוד מהר. במכתב של 99 באפט חשף שהם היו 242 מיליון דולר באותה שנה, זה כמעט פי 7 מה-33 מיליון שגייקו הקצתה לשיווק רק ארבע שנים קודם. ויחד עם זה צמחו מהר מאוד מספר הפוליסות הפעילות, מקצב שנתי של כמעט 150 אלף לקוחות חדשים בשנה לפני הרכישה, אחרי הרכישה גייקו הוסיפה כמעט 500 אלף פוליסות רכב חדשות כל שנה. זה האצה של יותר מפי 3 בקצב הצמיחה. בשנת 2000 היתה האטה משמעותית ובאפט בפתיחות אופיינית דיבר עליה בהרחבה במכתב השנתי שלו, אבל הוא סיכם שבכל זאת בגלל העלויות הנמוכות וזה שכולם חייבים לקנות ביטוח רכב והשירות האיכותי של גייקו, זה בלתי נמנע שהשילוב הזה ייצור צמיחה רווחית. ב-2004 באפט דיבר על היתרונות של גייקו בתור השחקן עם העלויות הנמוכות והזכיר שזה עיקרון שהוא למד מהמנטור הוותיק שלו בנג'מין גרהם." וורן באפט 22:30 "We have a terrific marketing operation, we have a terrific insurance operation in GEICO and in my view it will grow very very substantially. And we have a very tough competitor in Progressive because they've seen how well our model works and they in effect have shifted over... I mean, they are not totally shifted over, but they've moved towards a direct operation and away from an agency operation. It's always a good idea to go with a low-cost producer over time. I mean you can mess it up in other ways but being a low-cost producer of something that's essential to people is going to be a very good business usually. Charlie?" צ'ארלי מאנגר 23:13 "Yeah, you've chosen a wonderful field and if you fail in it it's your own fault." וורן באפט 23:21 "I should say also that those nine words they came from Ben Graham, they didn't come from me but Ben said those and they are very important words." מתן זינגר 23:31 "ב-25 השנים אחרי שברקשייר רכשו את גייקו, מאז 1996, גייקו ייצרה סכום כולל של בערך 20 מיליארד דולר של רווח לפני מס. אז ה-2.3 מיליארד דולר שבאפט שילם על חצי מהחברה אולי היה נראה כמו מחיר מופרז ב-96, אבל בדיעבד זאת היתה עסקה מדהימה בשביל ברקשייר. ומעניין שעדיין ב-2004 יותר מ-60 שנה אחרי שבאפט למד בקולומביה הוא עדיין ציטט דברים שהוא למד מבנג'מין גרהם. באותו זמן בהארוורד ביזנס סקול, הבית ספר שאליו באפט לא התקבל, היה פרופסור אחר שעליו אולי באפט לא שמע בזמנו, בשם קלייטון כריסטנסן, דיברנו עליו בפרק 2. הוא פיתח בסוף שנות התשעים את תיאוריית הדיסרפשן. ובפרק הבא אנחנו נדבר על סיפור הדיסרפשן שקרה בהמשך לבאפט ולגייקו. תודה שהאזנתם, נמשיך בפעם הבאה."
        ]]></content:encoded>
    </item>
    
    <item>
        <title>פרק 11: דילמת החדשנות של באפט וגייקו</title>
        <link>https://mat-mo.github.io/podtext/episodes/vptyqst/prq-11-dylmt-hkhdshnvt-shl-bpt-vgyyqv.html</link>
        <guid>https://mat-mo.github.io/podtext/episodes/vptyqst/prq-11-dylmt-hkhdshnvt-shl-bpt-vgyyqv.html</guid>
        <pubDate>2 באפריל 2024</pubDate>
        <description>Transcript for פרק 11: דילמת החדשנות של באפט וגייקו from אופטיקאסט</description>
        <content:encoded><![CDATA[
            מתן זינגר 00:00 היי, אני מתן זינגר וטוב שחזרתם לאופטיקאסט. אני מנסה לעזור לכם לישון כל יום קצת יותר חכם ממה שקמתם, ובואו תצטרפו אליי למסע הזה. מתן זינגר 00:12 ולפני שנגיע לנושא של הפרק היום, אני רק רוצה להזכיר שיש גם בלוג שאני כותב בשם אופטיקאי מדופלם. מה שאני הולך לדבר עליו היום, כמו מה שדיברתי עליו בכל עשרת הפרקים הקודמים, מבוסס על דברים שאני כותב שם בבלוג. ועל תשעים וחמישה אחוז ממה שכתבתי בבלוג עוד לא יצא לי לעשות פרקים בפודקאסט, אז אם הדברים האלה מעניינים אתכם, אולי שווה לבדוק גם את הבלוג, יש מצב שתמצאו שם עוד דברים מעניינים. ושוב, הבלוג נקרא אופטיקאי מדופלם והכתובת היא meduplam.blog. מתן זינגר 00:40 ובפרק הקודם דיברנו על סיפור האהבה בין וורן באפט לחברת הביטוח גייקו, שהולך אחורה עוד לשנת 1951, ולהצלחה האדירה של החברה בתור חלק מברקשייר. והיום אנחנו נדבר על סיפור הדיסרפשן שקרה בהמשך. מתן זינגר 00:56 אם אתם זוכרים, הפרק הקודם הסתיים עם באפט ב-2004, כשאמר שפרוגרסיב הם מתחרה קשוח, הם גם עברו ממודל הסוכנים לשיווק ישיר של ביטוח כמו גייקו, אבל גייקו היו ה-low cost producer המוביל ומערכת כזאת מנצחת עם הזמן לטענת באפט. אז בואו נדלג רגע לסוף: פרוגרסיב הצליחו בסוף לעקוף את גייקו בשוק ביטוח הרכב. בשנת 2017 גייקו הובילו, היו להם שישה עשר מיליון פוליסות פעילות לעומת אחת עשרה מיליון פוליסות בערך של פרוגרסיב - חמישים אחוז יותר לגייקו - אבל הפער הזה נסגר בהדרגה, וב-2022 לפרוגרסיב כבר היו יותר פוליסות פעילות מלעייקו. שזה די מעניין, איך דבר כזה קרה בעצם. ההשערה הראשונה שאפשר להעלות היא שיש דרך מאוד מאוד קלה לחברת ביטוח שרוצה לצמוח מהר, היא יכולה פשוט להוריד מחירים, למכור פוליסות בהפסד, למכור שטרות של דולר תמורת שמונים סנט, כמו שגייקו סוג של עשו בשנות השבעים כשהם כמעט פשטו רגל. באפט הסביר כבר לפני עשרים שנה שאם מוכנים לעשות דברים טיפשיים בביטוח, כבר ימצאו אתכם ויקנו מכם פוליסות. Warren Buffett 01:53 If you are willing to do dumb things in insurance, the world will find you. I mean, you do not—you can be in a rowboat in the middle of the Atlantic and just whisper out, 'I'm willing to write this and then name a dumb price,' and you will have brokers swimming to you, you know, with their fins showing incidentally. The—it is—it is brutal. I mean, it—if you are willing to do dumb things, there are people out there—and it's understandable—but they will find you and you will get the cash upfront. You will see a lot of cash and you won't see any losses, and you'll keep doing it because you won't see any losses for a little while, so you'll keep taking on more and more of this, you know, and then the roof will fall in. And I mentioned in the annual report how GEICO had taken in, you know, 70-odd thousand dollars, 70,000 dollars of premiums in the early '80s for a few policies and they thought they were just picking cherries at the time and they reinsured a lot of it. And so far we've lost 93 million dollars. Now, the most we could make was 70-odd thousand, and I don't know what the most we can lose is, but I know that 93 million has gotten my attention. מתן זינגר 03:20 אז האם זה מה שפרוגרסיב עשתה? בשביל לעלות על זה, בואו נכיר מטריקה שנוהגים להסתכל דרכה על חברות ביטוח: יחס ההפסד, loss ratio. ההכנסות של חברת ביטוח מגיעות בעיקר דרך דמי הפוליסה שהלקוחות משלמים, ויחס ההפסד מודד כמה מתוך ההכנסות האלה, מתוך הפרמיות שחברת הביטוח גובה, היא מפסידה על תשלום של תביעות ללקוחות שלה. זה בעצם מודד כמה חברת הביטוח טובה בחיתום שהיא עושה, ב-underwriting, בלחזות מה ההסתברות שלקוח יגיש תביעה ומה יהיה הגובה שלה. Loss ratio של מעל מאה אחוז אומר שהחברה מוכרת פוליסות בהפסד, הפרמיות שהיא גובה לא מספיקות אפילו כדי לכסות את כמה שהיא משלמת על תביעות. כשיחס ההפסד יורד מתחת למאה, זה כבר משפר את המצב. זה אומר שאחרי תשלומי התביעות נשאר עוד לחברה קצת כסף. ויחס הפסד של סביבות שבעים אחוז נחשב אפילו לטוב. זה אומר שמכל דולר שהחברה גובה על פרמיות, היא משלמת רק שבעים סנט לכיסוי של תביעות, וזה משאיר לה שלושים סנט בשביל שאר ההוצאות שלה, שתכף נדבר על מה הן. והנקודה כאן היא שב-2008 יחס ההפסד, ה-loss ratio של פרוגרסיב היה די זהה לזה של גייקו, ומאז הוא הלך והשתפר דווקא, עד שהוא נהיה הרבה יותר טוב משל גייקו. ב-2019 כבר היה ביניהם פער של בערך שתים עשרה נקודות. יחס ההפסד של גייקו היה מעל שמונים אחוז, לעומת פרוגרסיב שהורידה את יחס ההפסד שלה לכמעט שבעים אחוז. ומאז הפער ביניהם רק הלך וגדל. ואם לפרוגרסיב יש יחס הפסד, יש loss ratio יותר נמוך מגייקו, זה אומר שהם לא סתם הורידו מחירים ומכרו פוליסות בהפסד כדי לצמוח יותר מהר. מתן זינגר 04:42 אז מה פרוגרסיב כן עשו? בואו נסתכל על עוד פרמטר. חברות ביטוח מוציאות כסף על עוד דברים חוץ מלשלם תביעות. למשל, יש להן משרדים, הנהלה, הוצאות על פרסום, ופעילות של חיתום, underwriting. אלה צוותים שקובעים את המחירים של הפוליסות. הם אוספים נתונים, מנתחים אותם, מעריכים הסתברויות, עושים הרבה עבודה שנועדה בסופו של דבר לשפר את ה-loss ratio. וזוכרים שאמרנו שאם לחברה יש loss ratio של שבעים אחוז, זה משאיר שלושים סנט מכל דולר של פרמיה כדי לשלם על שאר ההוצאות חוץ מתשלום של תביעות? אז זאת אחת מההוצאות האלה. ואם נסתכל על ה-underwriting expenses, כמה כל חברת ביטוח הוציאה על פעילות החיתום שלה שנועדה כדי לשפר את הדיוק של הערכות הסיכון ושל האופן שבו הם מתמחרים פרמיות, רואים שפה פרוגרסיב דווקא הוציאו יותר כסף מגייקו על תהליך ה-underwriting עצמו, שעזר להם גם לצמוח יותר מהר וגם להשיג loss ratio יותר טוב. אז בואו נסכם את זה שוב: פרוגרסיב צמחו הרבה יותר מהר מגייקו, עם loss ratio יותר טוב משל גייקו, מה שאומר שהם שילמו הרבה פחות כסף על תביעות בפרוגרסיב. אבל פרוגרסיב הוציאו יותר כסף על תהליך ה-underwriting שלהם. לכאורה, לא היה אמור לקרות כזה דבר. לגייקו היה יתרון אדיר, כי במשך עשורים הם מכרו הכי הרבה פוליסות והיה להם את הכי הרבה דאטה, הכמות מידע הכי גדולה. זה היה אמור לאפשר להם לחזות הכי טוב את ההסתברות שיהיה הפסד, ולדעת לתמחר בצורה הכי טובה את הפרמיות שלהם. וכל זה היה צריך למשוך עוד לקוחות איכותיים לגייקו, שהיו אמורים למצוא שם את הפרמיה הכי זולה עבורם. ובכל שנה כזאת שעוברת, היתרון של גייקו היה אמור רק לגדול עוד יותר, כי כל שנה שיש לה חמישים אחוז יותר פוליסות פעילות מפרוגרסיב, היא אוספת חמישים אחוז יותר דאטה, מה שמאפשר לה לתמחר פוליסות בצורה עוד יותר מדויקת ולהשיג loss ratio טוב יותר עם יותר פוליסות ורק להגדיל עוד יותר את הפער שוב ושוב ושוב כל שנה. אבל משהו שיבש את הדינמיקה הזאת. פרוגרסיב הוציאו כסף על משהו שבדיעבד התברר בתור disruptive technology. זאת הדרך להבין את המספרים שהזכרנו קודם. מתן זינגר 06:36 והטכנולוגיה שפרוגרסיב השקיעה בלפתח נקראה Telematics, טלמטיקה. הם התקינו חיישנים ברכב שאספו נתונים במהלך הנהיגה, וזה איפשר להם להעריך יותר טוב את ההסתברות שתהיה תאונה. זה עולה הרבה כסף לעשות את זה, ובזמן שהם השקיעו בטלמטיקה, גייקו המשיכו, כמו שבאפט הסביר כבר ב-96', לקצץ את עלויות התפעול ולשפר את הרווחיות, כמו ש-incumbent אמור לעשות. זוכרים? הם פעלו בדיוק כמו שחברה מובילה ומנוהלת היטב אמורה לפעול. הם התמקדו בלשפר עוד ועוד את המוצר שלהם, להתייעל עוד יותר, להוזיל את העלויות ולדחוף את החיסכון הזה ללקוח בצורה של פרמיות עוד יותר זולות. ובאותו זמן פרוגרסיב התחילו להתקדם במסלול חלופי. וכמו שבדרך כלל קורה בסיפורי דיסרפשן, בהתחלה זה לא היה נראה כמו משהו שיוכיח את עצמו, ובגלל זה incumbents לא מתלהבים להקצות לדברים כאלה משאבים. ובמקרה הפעם, על כיסא ה-incumbent שמזלזל ב-disruptive technology החדש ובוחר להתעלם ממנו, יושב לא אחר מאשר וורן באפט. הנה קטע מתוך האספה של ברקשייר ב-2012 שבו הוא נשאל למה גייקו לא משקיעים ב-telematics כמו פרוגרסיב. Questioner 07:35 Telematics is the latest pricing technology in the auto insurance business, whereby you put a little device in your car and you can either get a discount or—or some other determination of your pricing based on actual driving behavior. What is GEICO doing to keep pace with that change? And are there any other initiatives that GEICO has in place to maintain its competitive advantages in pricing? Warren Buffett 07:59 Yeah, well, Progressive, as you know, has been probably the leader in—in what you just described, and—and we have not done that at GEICO. But—uh—if we think there becomes a superior way to evaluate—uh—the likelihood of anybody having an accident—uh—you know, I think we have 50—I think you have to answer 51 questions, which is more than I would like, if you go to our website and—uh—to get a quote. And every one of those is designed to evaluate your propensity to get in an accident. Obviously—uh—if you could ride around in the car with somebody for six months, you might learn quite a bit about their propensity, particularly if they didn't know you were there, you know, like with your 16-year-old son. Uh—the—but I—I do not see that as being a major change. But if it—if it becomes something that gives you better predictive value about the propensity of any given individual to have an accident, we will take it on, you know? And we will try to get rid of the things that don't really tell us that much all the time. We're always looking for more things that will tell us if we look around at the—the people in this room, one by one, you know, what tells us—uh—their likelihood of—of having an accident the next year? We know that youth is, for example. I mean, there's no question that a 16-year-old—uh—male is much more likely to have an accident than—than some guy like me that drives 3,500 miles a year and is not trying to impress a girl when he does it, you know? So—uh—you know, that—that one's pretty obvious. Uh—some of these others—uh—some things are very good predictors that—uh—you wouldn't necessarily expect to be. Uh—uh—credit scores are, but—and they're not allowed in all places, but they—they will tell you a lot about driving—driving habits. Uh—we'll keep looking at anything, but I do not see any—I don't see in this new experiment anything that threatens GEICO in any way. מתן זינגר 10:11 חברות ביטוח - זאת חשיבת החוף המזרחי האולטימטיבית. כל המהות של ביטוח זה להסתכל על העולם דרך אקסל ומספרים. להצמיד הסתברויות ותחזיות לכל לקוח ולכל פוליסה. אז אפשר להבין למה זה גרם להם להסתכל באותה צורה גם על האופן שבו הם ניהלו את תקציבי ה-underwriting שלהם בגייקו. בפרק שש הזכרנו את המאמר של כריסטנסן שבו הוא מסביר שבגלל שתהליך של דיסרפשן הרבה פעמים לוקח הרבה זמן, incumbents נוטים להתעלם מה-disruptors. וזה בדיוק מה שוורן באפט וגייקו עשו. כמו שבאפט הסביר, טלמטיקה פשוט הייתה נראית כמו משהו מאוד יקר עם ערך שמוטל בספק. אבל אם היה אז בגייקו מישהו שגם מבין איך דיסרפשן עובד, או מישהי, אולי הם היו יכולים לשכנע בכל זאת להקצות משאבים לדבר הזה כדי, אם תרצו, לקנות פוליסת ביטוח נגד דיסרפשן. אולי אם היו מציגים את זה ככה הם היו משתכנעים. במאי 2013 גלן רנוויק, שהיה אז המנכ"ל של פרוגרסיב, אמר שממה שידוע לנו לא נראה שגייקו מעוניינים בביטוח מבוסס שימוש. אנחנו מאמינים שזאת דרך פנטסטית לפלח לקוחות חדשים בשוק. ולמה הוא מתכוון ב-'לפלח לקוחות'? זה אומר להבדיל בין לקוחות חדשים שיש להם הסתברות נמוכה לעשות תאונה לבין כאלה שהסיכון איתם יותר גבוה. והטלמטיקה מאפשרת לזהות את זה בצורה יותר טובה משאר הפרמטרים שחברות כמו גייקו ופרוגרסיב אוספות על הלקוחות האלה. ובזכות זה פרוגרסיב יודעת לחזות בצורה יותר מדויקת מה ההסתברות שהלקוח הספציפי הזה יעשה תאונה, וככה היא יכולה לתמחר את הפרמיה שלו בצורה הרבה יותר נכונה. באספה השנתית של ברקשייר באותה שנה באפט נשאל שוב למה גייקו לא משקיעה בטלמטיקה ולא מתייחסת לאיום התחרותי הזה מהצד של פרוגרסיב. Warren Buffett 11:45 So our rates are attractive and our underwriting results are attractive and—uh—we continue always to look for further ways obviously to refine the selection technique, but—uh—we don't do any of it lightly because what we're doing now is—is working very well and—uh—I just invite you to compare the Progressive results with the GEICO results in the next two or three years and—uh—I will—if we're wrong, I will—I will be here to freely admit that we were wrong, but I—I don't think we will be. מתן זינגר 12:22 ומה שמדהים הוא שבשלב הזה וורן באפט באמת צדק. בשנתיים-שלוש אחרי ההצהרה הזאת ב-2013 התוצאות של גייקו, כמו שהוא צפה, היו עדיין יותר טובות משל פרוגרסיב. וזה בטח רק חיזק עוד יותר בגייקו את הביטחון שהם צדקו, שהם לא צריכים להוציא כסף על טלמטיקה. אבל שימו לב למשפט שבאפט אמר שם: 'אנחנו לא ממהרים לעשות שינויים כי השיטה שלנו עובדת כל כך טוב'. וכמו שכריסטנסן הסביר, דיסרפשן לוקח זמן. ובמשך הרבה שנים זה עלול להיראות כאילו ה-disruptive innovation הוא משהו שהוא בכלל לא רלוונטי, עד שיום אחד זה כן מתברר כרלוונטי, והיום הזה בסופו של דבר הגיע גם כאן, ואז המכונה המשומנת של גייקו - ה-'machine', כמו שבאפט כינה אותה - התחילה לחרוק. ב-2019 המספרים כבר נראו ככה: ה-loss ratio, יחס ההפסד של פרוגרסיב היה בערך שתים עשרה נקודות יותר טוב מגייקו. הם שילמו על תביעות שתים עשרה סנט פחות על כל דולר של פרמיה. אבל יחס ההוצאה של פרוגרסיב היה יותר גרוע, בערך בחמש נקודות, כי הם השקיעו בטלמטיקה וגייקו עוד היו מאחורה בזה. אז מכל דולר של פרמיה, פרוגרסיב הוציאו חמש סנט יותר מגייקו על הוצאות תפעול, אבל החמש סנט האלה חסכו להם שתים עשרה סנט של הפסדים על תביעות. ואם מחברים את זה ביחד, מקבלים משהו שנקרא היחס המשולב, ה-combined ratio, שזאת מטריקה שלוקחת בחשבון את כל הדברים האלה ביחד, ואצל פרוגרסיב ה-combined ratio היה יותר טוב מגייקו בשבע נקודות, כי הם הוציאו חמש סנט יותר מכל דולר על טלמטיקה וזה חסך להם שתים עשרה סנט של הפסדים על תביעות. אז אולי זה לקח בערך עשר שנים, אבל בסופו של דבר ההשקעה הזאת בטלמטיקה בהחלט החזירה את עצמה. ובנקודה הזאת גם גייקו כבר הבינו את זה. הנה אג'יט ג'יין, סגן היו"ר של ברקשייר שמנהל את כל תחום הביטוח, ווורן באפט מודים בזה באספה של 2021. Ajit Jain 13:57 GEICO had clearly missed the bus and were late in terms of appreciating the value of Telematics. Uh—they have woken up to the fact that Telematics plays a big role in matching rate to risk. They have a number of initiatives and hopefully they will see the light of day before not too long and that'll allow them to catch up with their competitors in terms of the issue of matching rate to risk. Warren Buffett 14:19 I will predict that five years from now—State Farm's still the largest auto insurer—but I—I will predict that five years from now it's very likely that the—the top two will be GEICO and Progressive and in which order we'll see, but—but both companies are going to do very well in my opinion. Well, they—and GEICO's done well—extremely well—but—uh—Progressive was better at—uh—setting the right rate and—and we're catching up, I think, fairly fast. מתן זינגר 14:49 וגם זה מתאים בדיוק לטקסטבוק של תאוריית הדיסרפשן. ה-incumbent, שבעצמו מיוזמתו בחר לוותר ולא לאמץ את הטכנולוגיה החדשה בשלב מוקדם יותר, מבין באיחור את היתרון שלה וממהר לנסות לאמץ אותה. אבל בשלב הזה הוא כבר איבד את ההובלה בשוק למתחרה אחר שכבר נמצא בשלב הרבה יותר מתקדם של אימוץ הטכנולוגיה הזאת. ואג'יט ובאפט אמרו אז שלדעתם גייקו סוגרים את הפער, אבל טרישה גריפית', שהייתה אז המנכ"לית של פרוגרסיב, דווקא חשבה אחרת. הנה ציטוט: 'יש לנו יתרון על הרבה מהמתחרים כבר הרבה שנים ואנחנו לא מתכוונים לעצור. פילוח הוא הכי מפתח במחירים התחרותיים שלנו ואין מקום שזה ניכר בו יותר מאשר ההשקעה שלנו בביטוח מבוסס שימוש. ביטוח מבוסס שימוש הוא פרמטר התמחור הכי מוצלח שיש לנו והוא מספק דיוק שאין כמותו בתמחור פוליסות ללקוחות'. מתן זינגר 15:40 אז פוליסת הביטוח מבוססת שימוש של גייקו, DriveEasy, בסוף הושקה בערך עשר שנים אחרי שפרוגרסיב השיקו את Snapshot, המוצר המקביל שלהם. ולפיגור הזה היו משמעויות דרמטיות, כי תעשיית הביטוח יכולה להיות מאוד אכזרית. פרוגרסיב המשיכו לשפר עוד ועוד את האופן שבו Snapshot מפלח לקוחות ומתאים בין מחיר לבין סיכון, ובשלב מסוים הם הוסיפו מודל שנותן החזר של עד חמישים אחוז מדמי הפוליסה אם הטלמטיקה קובעת שיש סיכון יותר נמוך לתביעה, ואופציה של קנס של עד שישים אחוז מהפרמיה אם הטלמטיקה קובעת ההיפך, שיש דווקא סיכון גבוה לתאונה. ומה יהיה האפקט של זה? אז כמובן שההנחות מושכות לפרוגרסיב נהגים שהם מאוד זהירים, שיש הסתברות מאוד נמוכה לתביעה איתם, וחברות ביטוח אחרות לא יודעות אבל לזהות את זה לגביהם, כמו למשל גייקו. ולכן גייקו לא יודעת להציע להם פוליסה יותר זולה, אבל פרוגרסיב בזכות הטלמטיקה שלה כן. ומה קורה לנהגים הפחות זהירים שפרוגרסיב נותנת להם קנס ומעלה להם מחירים בגלל זה? לא קשה לנחש שהם כנראה לא ישמחו לחדש את הפוליסה שלהם בפרוגרסיב והם יחפשו חברת ביטוח אחרת, אולי כזאת שלא יודעת לזהות שהם נהגים בעייתיים ולא יודעת לתמחר את הפרמיה שלהם במחיר יותר יקר, וחלקם כנראה ילכו לגייקו. כי לגייקו אין טלמטיקה מתקדמת כמו של פרוגרסיב ואולי היא לא יודעת לזהות את זה שהרבה מהם הם נהגים בעייתיים. ומה יהיה האפקט של כל זה על ה-loss ratio של שתי החברות? זה רק יגדיל עוד יותר את הפער לטובת פרוגרסיב. ובסוף 2022 זה בדיוק מה שפרוגרסיב טענו שקורה. הנה ציטוט מהשיחה הרבעונית שלהם: 'שיעור החידוש של הנהגים הכי בטוחים שלנו, שנהנים מהנחות הכי גבוהות, הוא שישה אחוז יותר בממוצע, בעוד שהוא שישה עשר אחוז נמוך יותר לנהגים המסוכנים שלא מקבלים הנחה. התוכנית הזאת באופן סיסטמטי עוזרת לנו לשמר נהגים בסיכון נמוך ולהיפרד מנהגים בסיכון גבוה'. מתן זינגר 17:51 וזה מאוד מזכיר את הסיפורים בפרק שתיים על תעשיית הפלדה והריבר (rebar). בתקופה שעוברת עד שהטכנולוגיה החדשה נהיית מספיק בשלה, יש איזשהו פרק זמן שבו שולי הרווח של ה-incumbent דווקא נראים טוב בזכות זה שהוא מתעלם מהטכנולוגיה החדשה. במקרה הזה היו כמה שנים שבהן פרוגרסיב גם הוציאו הרבה כסף על טלמטיקה וגם הטכנולוגיה שלהם לא הייתה מספיק בשלה כדי להשיג loss ratio טוב. אבל בסוף הטכנולוגיה מגיעה לשלב שהוא כן מספיק בשל, ואז קורה הדיסרפשן. וכשה-incumbent מתעורר, זה עלול להיות מאוחר מדי כדי לסגור את הפער. ומסתבר שבביטוח לדיסרפשן יש גם השלכות די אכזריות. ב-2023, כמה שנים אחרי שאג'יט ג'יין הבטיח שגייקו כבר מדביקים את פרוגרסיב, הוא הסביר שבעצם יש לגייקו עוד הרבה עבודה. זאת משימה טכנולוגית יותר מורכבת ממה שהוא העריך והם עדיין לא ממש שם. Ajit Jain 18:05 Even though we have made improvements in terms of bridging the gap on Telematics, we still haven't started to realize the true benefit. And the real culprit or the bottleneck is technology. GEICO's technology needs a lot more work than I thought it did. Uh—it has more than 500—actually more than 600—legacy systems that don't really talk to each other, and we're trying to compress them to no more than 15, 16 systems that all talk to each other. That's a monumental challenge and because of that, even though we have made improvements in Telematics, we still have a long way to go because of technology. מתן זינגר 18:45 וזאת נקודה שחשוב לי להתעכב עליה, כי ב-2012 או 13, עשר שנים לפני זה כשבאפט נשאל על טלמטיקה, הוא הציג את זה בתור: 'אנחנו יודעים שזה קיים, זאת אחת מתוך עשרות דרכים שגייקו מסתכלת עליהן שאולי תאפשר לה לפלח יותר טוב לקוחות ולשפר יותר טוב את ההתאמה בין מחיר לסיכון. אנחנו לוקחים את הכל בחשבון, אנחנו שוקלים את הכל'. לגבי טלמטיקה זה כרגע לא נראה שזה יהיה שווה את ההשקעה, אבל אם נגיע למסקנה אחרת אז נעשה את זה. זה מה שבאפט אמר לפני עשר שנים. אבל בדיעבד מסתבר שזה לא היה עד כדי כך פשוט. מההסבר הזה של אג'יט שהגיע רק ב-2023, זה נשמע כאילו התשתית של גייקו מורכבת ממאות מערכות לגסי שלא מדברות אחת עם השנייה, שמאוד קשה לערוך בהן שינויים, וזה מונע מהם לשלב טלמטיקה בצורה אפקטיבית, כי בשביל לעשות את זה צריך לערוך שינויים בתחומי האחריות של כל מאות המערכות האלה. אז גייקו עושים פרויקט מאוד גדול ומורכב של refactoring, של לבנות מחדש את המערכות שלהם ולצמצם ולפשט את הארכיטקטורה הזאת לתוך כמות הרבה יותר קטנה של רכיבים שהם כן יכולים לערוך בהם שינויים. וכשחברה מובילה צריכה לבנות מחדש את כל הארכיטקטורה שלה כדי לשלב טכנולוגיה חדשה או איזושהי דרך חדשה לעשות עסקים, זה כנראה סימן שהדבר החדש הזה הוא disruptive innovation. היו קרוב לעשר שנים שבהן טלמטיקה לא הייתה דבר מספיק בשל וגייקו לא לקחו אותה ברצינות, אבל מהרגע שהם החליטו שהם כן רוצים לקחת אותה ברצינות זה לוקח להם עוד חמש שנים או אפילו יותר כדי לבנות מחדש את המערכות שלהם ולשלב אותה בצורה אפקטיבית. וזה המון זמן בשביל פרוגרסיב לצבור דאטה וניסיון ולשפר את המוצר שלהם ואת הפער שלהם מגייקו עוד ועוד ועוד. מתן זינגר 20:13 אז שוב מסתבר שהשקעה גדולה ב-disruptive innovation זאת דרך שיכולה לאפשר לחברה שנמצאת מאחורה בשוק להפתיע ולעקוף את ה-low cost producer שמוביל ולקחת ממנו את ההובלה בשוק. וזה אולי שיעור שלא הופיע בקורס של בנג'מין גראהם כשהוא הזכיר את היתרונות של להיות ה-low cost producer, היתרונות שבאפט דיבר עליהם ב-2004. ואני חושב שזה עוד דוגמה לעד כמה חשוב להכיר את תאוריית הדיסרפשן ולהבין איך המנגנון הזה עובד. באפט לכאורה במשך עשורים אמר שהוא לא מבין בטכנולוגיה, אז הוא נמנע מלהשקיע בחברות כאלה. בימים הראשונים של האינטרנט כשביקרו אותו על זה שהוא לא משקיע בחברות דוט קום וכביכול פיספס את כל הגאות במניות האלה בניינטיז, הוא הסביר שהוא משקיע רק בדברים שהוא מבין לעומק. למשל, ריגלי גאם, זאת הדוגמה שהוא נתן אז, כי האינטרנט לא ישנה את האופן שבו אנשים לועסים מסטיק. וזאת הייתה הדרך שלו להסביר את הקונספט של circle of competence, להישאר בתוך האזור שאותו הוא כן מבין היטב ולא להשקיע בדברים שהוא לא מבין אותם מאוד לעומק. חברות ביטוח, בניגוט לחברות דוט קום בניינטיז, כן היו בתוך ה-circle of competence שלו עוד מאז שהוא בן 21, דיברנו על זה בפרק הקודם. העניין הוא שהמנגנון הדיסרפטיבי זה לא משהו שרלוונטי רק לחברות שמפתחות טכנולוגיה שנשמעת מאוד מורכבת, כמו אורקל או סאן מיקרוסיסטמס או סיסקו שבאפט בזמנו התרחק מהן כי הוא טען שהוא לא מבין בזה. התאוריה של כריסטנסן התבססה על מחקר שחצה הרבה מאוד תעשיות. הדוגמה שממנה התחלנו בפרק שתיים הייתה של ייצור פלדה. ובגלל זה אני חושב שכל מי שמתעסקים בהשקעות צריכים להבין אותה, גם אם הם נמנעים מתעשייה של תוכנה או ייצור שבבים או דברים שנשמעים כמו טכנולוגיה פאר אקסלנס. ואני חושב שאם בנג'מין גראהם מודרני היה בונה קורס על השקעות ערך, הוא היה משלב שם גם שיעור על דיסרפשן. מתן זינגר 21:47 ויש לי עוד כמה מחשבות לשתף בהן שעלו לי בעקבות הסיפור הזה. קודם כל זה הרגיש קצת מוזר ככל שניתחתי את הסיפור הזה וזיהיתי איך התבנית של הדיסרפשן חזרה פה, כי אם קראתם את הבלוג שלי אתם בטח יודעים שאני מאוד מעריץ את וורן באפט ולמדתי ממנו הרבה, והסיפור הזה שבו הוא התעלם מטלמטיקה ואיבד את ההובלה לפרוגרסיב עם גייקו גורם לו להיראות לא מאוד טוב. אבל זה אולי לקח ראשון מכל הסיפור: גם אם אתם מעריצים מישהו וחושבים שהוא חכם ומוכשר ומנסים ללמוד ממנו, זה לא אומר שהוא מושלם. אף אחד לא מושלם, אף אחד לא יודע הכל וכולם עושים טעויות, וגם מהן אפשר ללמוד. וזה משהו שחשוב לזכור. ספציפית לגבי באפט, גם לא הייתי לוקח ממנו למשל עצות על תזונה או על הורות. אז חשוב לזכור גם כשמעריצים מישהו ולומדים ממנו להימנע מה-halo effect הזה שגורם לנו להניח שאנשים הם מושלמים. וורן באפט צדק ב-2004 כשאמר שפרוגרסיב הם מתחרה קשוח ושחברות עברו ממודל של סוכנים למודל של גייקו, של שיווק ישיר של ביטוח, אבל שלמרות זאת הוא עדיין בטוח ביתרונות של גייקו. וזאת אמירה שבדיעבד הייתה נכונה. כריסטנסן הסביר שעל סמך כל ה-case studies שהם חקרו, כששחקן נכנס לשוק של חברה מובילה ומנסה להתחרות דרך המודל העסקי שהיא טובה בו, שזה מה שהיא יודעת לעשות הכי טוב, זה בדרך כלל לא משהו שישנה את הדינמיקה בשוק. וזה לא משנה אם השחקן החדש הזה הוא סטארטאפ שיודע לזוז מהר או חברה מבוססת עם המון משאבים, כמו IBM שניסתה להיכנס לשוק מכונות השכפול של זירוקס בשנות השמונים ונכשלה פעם אחר פעם. פרוגרסיב הצליחו אולי להשתלט על נתח מהשוק באמצעות חיקוי של המודל של גייקו, אבל הם לא התקרבו אפילו לעמדה מובילה. הדרך היחידה לשנות דינמיקה בשוק ולהדיח חברה מובילה היא דרך דיסרפשן. וזה בדיוק מה שבאפט פיספס ב-2012 כשהוא הצדיק את ההחלטה של גייקו גם לא להשקיע בטלמטיקה. הוא כנראה לא הבין עד הסוף איך יכול להיראות תסריט של דיסרפשן, מה שבדיעבד כנראה מסביר את מה שקרה בשוק. מתן זינגר 23:33 אז פתחנו את הפרק הקודם בסיפור של איך באפט לא התקבל ללימודים בהרווארד, אבל חבל שלא היה בגייקו מישהי או מישהו שכן למדו בהרווארד וספציפית גם התלהבו מה-innovator's dilemma ושלחו איזה מכתב בסגנון של: 'פרופסור כריסטנסן היקר, אני רואה שאתה מלמד בהרווארד, אשמח להירשם'. כי אם היה בגייקו מישהו שלמד אצל כריסטנסן והבין לעומק איך דיסרפשן עובד, אולי הם היו יכולים לשכנע להשקיע בטלמטיקה בשלב יותר מוקדם, גם כשעוד לא היה אפשר להצדיק את זה עם מודל באקסל. אידיאלית להקצות לזה צוות עצמאי ו-single threaded כזה שאומרים לו: 'מהיום אתם מפוטרים מגייקו והתפקיד החדש שלכם הוא לבנות מחדש מערכת underwriting מודרנית שתתבסס על טלמטיקה ותגרום לגייקו הישנה לפשוט רגל'. כי אם צוות קטן כזה היה מתחיל לעבוד בגייקו עשר שנים קודם, זה אולי היה יכול לעזור להם להימנע מליפול קורבן להצלחה של עצמם ולאבד את היתרון שהיה להם על פני פרוגרסיב. ונקודה אחרונה שחשוב להזכיר היא שזה שחברה חווה דיסרפשן לא אומר שהיא פושטת רגל או שהסיפור נגמר מבחינתה. אורקל ואינטל ו-IBM וצ'ק פוינט הן כולן חברות שחוו דיסרפשן אבל הן עדיין פועלות וצומחות ומרוויחות כסף. מה שכן, הן איבדו פוזיציות דומיננטיות שהיו להן בשווקים שהן הובילו ושייתכן שהן עדיין היו יכולות להוביל היום אם הן היו מאמצות טכנולוגיות חדשות בשלב יותר מוקדם. ולמרות שגייקו איבדה את הפוזיציה שלה לפרוגרסיב, באפט צופה שבעוד עשר שנים זה עדיין יהיה גייקו ופרוגרסיב שימשיכו להוביל. הוא פשוט אמר 'נראה כבר מי תהיה ראשונה ומי תהיה שנייה', כי גייקו הם עדיין חברה עם תרבות חזקה והנהלה מוכשרת והם עובדים הכי קשה שהם יכולים כדי לתקן את הפערים האלה שנוצרו. וזאת נקודה שהיא אולי גם segway טוב לפרק הבא. ב-2020 ו-21 הייתה מעין בועת SaaS בשוק, ויחד איתה גם כמה חברות insurtech של חברות ביטוח שניצלו את ה-SaaS וה-Cloud הופיעו והגיעו להערכות שווי מאוד מאוד גבוהות. אבל בניגוד לשוק הסייבר סקיוריטי שכמו שראינו בפרקים 7 ו-8 הקורונה האיצה שם תהליך אמיתי של דיסרפשן בשוק הסייבר, ואמנם לא כל חברות הסייבר שרדו, אבל אלה שמובילות מביניהן עדיין צומחות בצורה מאוד מהירה, בשוק הביטוח הסיטואציה התפתחה בצורה קצת שונה. ובפרק הבא אנחנו ננסה לבחון את זה. אז עד כאן להפעם, נמשיך בשבוע הבא.
        ]]></content:encoded>
    </item>
    
    <item>
        <title>פרק 12: האם למונייד בונה דיסראפטיב אינוביישן</title>
        <link>https://mat-mo.github.io/podtext/episodes/vptyqst/prq-12-hm-lmvnyyd-bvnh-dysrptyb-ynvbyyshn.html</link>
        <guid>https://mat-mo.github.io/podtext/episodes/vptyqst/prq-12-hm-lmvnyyd-bvnh-dysrptyb-ynvbyyshn.html</guid>
        <pubDate>9 באפריל 2024</pubDate>
        <description>Transcript for פרק 12: האם למונייד בונה דיסראפטיב אינוביישן from אופטיקאסט</description>
        <content:encoded><![CDATA[
            מתן צינגר 00:00 היי, אני מתן צינגר וטוב שחזרתם לאופטיקאסט, הפודקאסט של אופטיקאי מדופלם. אני מנסה ללכת לישון כל יום קצת יותר חכם ממה שקמתי, ובואו תצטרפו אלי למסע הזה. בפרק של היום אנחנו נדבר על חברת למונייד. הנה שתי דרכים אפשריות להסתכל עליה: דרך ראשונה, למונייד היא חברת ביטוח חדשנית שנהנית מיתרון טכנולוגי מבני שיתבטא בעלויות הפסד ועומס הוצאות נמוכים. החברה הוקמה על ידי יזמי טק שבנו מערכת דיגיטלית מקצה לקצה, משובצת ברכיבי בינה מלאכותית שמסייעים עונג ללקוח, חוזים תוצאות ומחמתים סיכונים. למונייד קמה כסטארטאפ בעידן האפליקציות, הבוטים והבינה המלאכותית וזה נותן לה יתרון תחרותי בר הגנה אל מול חברות שהיסודות שלהן הונחו בעידן שלפני האינטרנט. לחברת ביטוח שהיא דיגיטלית במהות שלה יש פוטנציאל גבוה שלא לומר בלתי נמנע לפתח אוטומציה ודיוק מובילים בתעשייה שבהמשך יספקו חווית משתמש מהשורה הראשונה ועם הזמן יחס הפסד ויחס הוצאה מצוינים. או דרך שנייה להסתכל על למונייד: למונייד היא חברת ביטוח צומחת עם UX עם חווית משתמש מעולה, אבל חיתום שהוא חלש עד בינוני. מתן צינגר 00:54 הדרך הראשונה היא ציטוט מהמכתב למשקיעים מהרבעון השלישי בשנה שעברה וברור שזאת הפרשנות שאני הייתי מעדיף להאמין בה. זה צוות כזה מוכשר ואיכותי שבנה פלטפורמה טכנולוגית חדשנית ומרשימה עם ממשק כל כך מוצלח ומביאים את כל הרעננות הזאת יחד עם עשייה חברתית לתחום שהוא כל כך אפור כמו ביטוח. אז איך אפשר לא לרצות שהם ינצחו? אבל למונייד היא גם חברה ציבורית, המניות שלה נסחרות בשוק ההון ואנליסטים שמכסים אותה הם אנליסטים של ביטוח והם מנתחים אותה כמו שהם מנתחים כל חברת ביטוח אחרת. אז הם מסתכלים על דברים כמו loss ratio ו-expense ratio. דיברנו על המטריקות האלה בפרק הקודם בהקשר של גייקו ופרוגרסיב והמספרים האלה בינתיים לפחות גורמים ללמונייד להיראות יותר כמו הפרשנות השנייה, כמו חברת ביטוח עם חיתום שהוא סביר מינוס. מתן צינגר 01:50 בואו נחזור קצת אחורה. ב-2020 ו-2021 הייתה אופוריה מאוד גדולה בשוק הטק. דיברנו בפרק 7 על זה בהקשר של שוק הסייבר סקיוריטי אבל באותה תקופה המון סטארטאפים הגיעו לשוק הציבורי, לא רק בסייבר סקיוריטי, בהרבה סקטורים וכולם היו כאלה שהם מפסידים כסף, הם לא היו רווחיים. ואז השווי שלהם נקבע לפי מכפיל על הכנסות, על כמה כסף החברה מוכרת ולא על כמה היא מרוויחה כי הרבה מהחברות האלה פשוט לא הרוויחו כסף, הן פעלו בהפסד. כששווי נקבע לפי מכפיל של הכנסות זה יוצר תמריץ שהוא קצת מעוות כי זה די קל לחברה להגדיל את ההכנסות אם היא לא צריכה לחשוב על הרווחים שלה. אני בטוח שאתם תסכימו לשלם לי 90 סנט אם אני אתן לכם שטר של דולר. אז הנה יש לי 90 סנט של הכנסה ואם אני אעשה את העסקה הזאת עם מספיק אנשים אני יכול די בקלות להגיע להכנסות של תשעה מיליון דולר, כל מה שאני צריך זה להעלות באש עשרה מיליון דולר בשביל להשיג את זה. ולמה שקרן VC לא תשקיע בי 10 מיליון דולר נניח בשווי של 30 מיליון בשביל שאני אשרוף אותם ואשיג תשעה מיליון דולר של הכנסה? עם מכפיל 20 על ההכנסות השווי של החברה שלי יהיה ככה 180 מיליון דולר שזה תשואה די נאה בשביל הקרן על השקעה של 10 מיליון לפי שווי של 30. וכמו שצ'ארלי מאנגר נהג תמיד לומר אם תגידו לי מה התמריצים אני אגיד לכם מה הולכת להיות התוצאה. ואז התוצאה של הטרנד המוזר הזה שנוצר בשוק היה שהרבה פאונדרים ומנהלים הצמיחו את ההכנסות שלהם בכל מחיר. וביטוח היא תעשייה שמאוד מאוד קל למכור בה שטרות של דולר תמורת 90 סנט כדי לצמוח מהר. הזכרנו בפרק הקודם איך וורן באפט הזכיר את זה. אם אתם מוכנים לעשות דברים טיפשיים בביטוח העולם ימצא אתכם, אתם יכולים להיות על סירה באמצע אוקיינוס וללחוש אני מוכן לחתום על הפוליסה הזאת ולציין מחיר טיפשי וברוקרים כבר ישחו אליכם אתם תראו את הסנפירים שלהם. ובפרפרזה על מה שוורן באפט אמר, אם אתם מוכנים לשלם על חברה רק לפי מכפיל של ההכנסות שלה ולהתעלם מההפסדים והמבנה הוצאות שלה, העולם ימצא אתכם, אתם יכולים להיות על סירה באמצע אוקיינוס וללחוש אני מוכן לשלם מכפיל 20 על ההכנסות של חברת ביטוח אם היא במקרה גם סטארטאפ טק, כי זה מה שסטארטאפים בטק שווים לדעתי ודי מהר אתם תהיו מוקפים בסנפירים. וורן באפט 03:41 There's been a lot of public companies created in the last decade or thereabouts in insurance and there's none of them that we would like to own. and they always started out in their prospectus saying this is a tech company, not an insurance company. and of course, they are a tech company. everybody's whether they're in insurance or a lot of other places is using the facility, but you still have to properly match rate to risk. and they invariably have reported huge losses, they've eaten up capital. מתן צינגר 04:26 ויש פאונדרים של חברות שעונות לתיאור הזה והפאונדרים כבר לא נמצאים שם, הם פדו את כרטיס הלוטו הזוכה שלהם והמשיכו הלאה ומישהו אחר עכשיו מנסה לקחת את מה שהם השאירו אחריהם ולבנות מזה חברת ביטוח שיש לה זכות קיום גם בעולם שבו חברות כבר לא מקבלות מכפיל 20 על ההכנסות רק כי יש להם צוות של מהנדסים. בלמונייד לעומת זאת הפאונדרים עדיין שם, הם עדיין בונים את פלטפורמת הביטוח שלהם והם עדיין מתקדמים לפי החזון שהם התוו במכתב שהם צירפו לתשקיף של ההנפקה ב-2020. העניין הוא שהחזון הזה פוגש אנליסטים שמתמחים בביטוח, הם אלו שמכסים את למונייד אפילו לא אנליסטים של טכנולוגיה. ובניתוח שלהם הם מסתכלים על דברים כמו יחס הפסד, יחס הוצאה, מספר פוליסות בתוקף, מחירי פרמיה, שיעור שימור לקוחות. כל השאלות שהאנליסטים שואלים את למונייד עוסקות בדברים האלה, לא בחזון של ההנהלה. ובמודל באקסל אין איפה להכניס חדשנות טכנולוגית. ולמה זה מוביל? לזה שהמניה של למונייד נסחרת במחיר שהרבה יותר נראה כמו חברת ביטוח בינונית מינוס מאשר חברת טק חדשנית שהופכת תעשייה שלמה מלמעלה למטה כמו שמשקיע VC של למונייד תיאר אותה. שווי השוק שלהם הוא נכון לתחילת חודש אפריל 2024 קצת מעל מיליארד דולר, לא הרבה יותר משווי המזומן שהם מחזיקים והם מתכננים להשתמש במזומן הזה אז צריך לשים עליו איזשהו שיעור הנחה תלוי איך מתחשבים בו אבל בכל מקרה המניה נמצאת יותר מ-90% מתחת לשיא של 2021 ובערך 75% מתחת למחיר שבו היא הונפקה ב-2020. אז אולי זאת הייתה טעות להנפיק מוקדם כל כך. למונייד הגיעה לבורסה של ניו יורק חמש שנים מהיום שהיא הוקמה, הרבה לפני שהצליחה לבנות מודל עסקי מבוסס שמשתקף בנתונים הפיננסיים. השקפים שאיתם למונייד מוכרת את עצמה דורשים ממשקיעים לקחת איזשהו leap of faith, לעשות אקסטרפולציה מהתחלה של דאטה חיובי ולדמיין עתיד של גידול אקספוננציאלי. או במילים אחרות זה דורש חשיבת חוף מערבי, דברים שמשקיעי הון סיכון בסבבי צמיחה רגילים לראות ומרגישים בנוח איתה אבל זה כנראה מייצר אי נוחות מסוימת אצל אנליסטים ומשקיעים בשוק הציבורי שעובדים יותר עם אקסל ופחות עם דמיון, אז הם כנראה פשוט מדלגים על השקפים האלה ומעריכים את למונייד לפי הנתונים הפיננסיים שלה כרגע. מתן צינגר 06:23 וכל הסיטואציה הזאת מקשה על החברה לגייס מזומן, מזומן שהם עדיין צריכים בשביל לצמוח. הסברנו את זה בפרק 10. חברת ביטוח לרוב מפסידה כסף על לקוחות חדשים בשנה הראשונה שלהם. ובמחיר הנוכחי של המניה זה יהיה מאוד מאוד מבאס למכור מניות בשביל זה כי מחיר המניה הנוכחי משקף שווי פעילות של כמה מאות מיליוני דולרים. חמש שנים אחרי שכבר ב-2019 הם גייסו כסף מסופטבנק לפי שווי של שני מיליארד דולר, או ארבע שנים אחרי שלמונייד הונפקה ביולי 2020 ב-4 מיליארד דולר. והאירוניה היא שאם למונייד מעולם לא הייתה מנפיקה יכול להיות שהשווי שלה היום היה הרבה יותר גבוה. זה פרדוקס די מעניין. השוק הפרטי הוא מאוד לא יעיל, השווי שם נקבע על פי המשקיע הכי אופטימי לגבי החברה כי הוא זה שזוכה להוביל את סבב ההשקעה הבא ובעצם לקבוע מה יהיה השווי של החברה לפחות לכמה חודשים הקרובים אם לא לכמה שנים קדימה. בשוק הציבורי זה ממש לא עובד ככה, הוא הרבה יותר יעיל, יש מנגנון של price discovery, יש כמות אדירה של הוראות קניה ומכירה כל הזמן, יש ווליום גבוה של טרנזקציות שנסגרות בכל שנייה, אפשר לעשות שורט על מניות, אבל במקרים מסוימים כל היעילות הזאת עלולה להיות חיסרון ודווקא חוסר היעילות של השוק הפרטי יכולה להיות יתרון במצבים מסוימים כי משקיע פרטי כמו סופטבנק שבאופן מפורסם השקיעו גם במשאית רובוטית להכנת פיצות ולטענתם בכל חברה שאיכשהו קשורה ל-AI, אולי היו משקיעים עכשיו בעוד סיבוב צמיחה של למונייד עם וולואציה של 4 מיליארד דולר אם רק לא הייתה מניה בבורסה שנסחרת בערך ברבע מזה. ואולי יש כאן לקח שימושי לסטארטאפים אחרים. למונייד התגאו שהם הנפיקו את החברה מאוד מוקדם תוך חמש שנים מהקמה, אבל אולי זה לא היה הצעד הנכון בשבילם. אולי הלקח הוא שבשביל להנפיק חברה צריך להגיע לשלב מספיק בוגר בעסק, לשלב שבו המודל העסקי כבר מבוסס ומוכח ככה שגם אנליסטים בשוק ההון ומשקיעים בשוק הציבורי יוכלו להבין אותו. כל עוד השווי מתבסס בעיקר על החזון ועל השאיפות אולי עדיף להישאר עם משקיעי הון סיכון וקרנות צמיחה. מתן צינגר 08:08 אבל האם למונייד היא בכלל השקעה נכונה עבור משקיעי הון סיכון? דיברנו בפרק 9 על זה שמודל ההון סיכון התפתח לצד תעשיית השבבים, הסמי-קונדקטורס ולמה הוא התברר ככל כך מתאים דווקא לתוכנה. הנה בן תומפסון מסביר את זה. בן תומפסון 08:20 Entire point of technology in many respects is this idea of zero marginal costs and I mean the whole idea of Silicon Valley is chips which are sand. The idea of a chip is that you spend a ton of money developing a chip but once you start producing chips the chips are basically zero marginal cost and all of the high price of the chips is either capturing profit or it's sort of capturing your R&D dollars and your infrastructure dollars. And in that model where you need a lot of money up front and then sort of infinite upside on the backside, that's what venture capital is. Venture capital was formed around the economics of chip production. It turns out the economics of chip production are very similar to the economics of software production which is you spend a lot of money building out a product or a service then once people use it it scales infinitely. For Epic to build a game engine costs tons and tons and tons and tons of money. For an additional user to use that game engine costs zero. This is the fundamental core economic animating principle of technology and it's the reason why so many people get the industry wrong because they don't grasp that issue. מתן צינגר 09:25 אז אם לסכם, מודל של ונצ'ר קפיטל מתאים כשנדרשת השקעה עצומה כדי לבנות ולשווק מערכת תוכנה ולצבור בסיס גדול של לקוחות ואוסף עשיר של יכולות אבל אחר כך העלות השולית של לשרת לקוח נוסף היא אפסית וכמות הלקוחות הפוטנציאליים היא ענקית כמספר האנשים שמחזיקים חיבור לאינטרנט ואז תיאורטית התשואה האפשרית היא בלתי מוגבלת. בפרק 9 דיברנו גם על זה שב-10-15 שנים האחרונות עם הקלאוד והמובייל זה נהיה קצת מבלבל ועל מאמר שבן תומפסון כתב כדי לענות על השאלה מה הופך חברה לחברת טק. הוא זיהה חמש תכונות שבאופן היסטורי אפשרו לעסקי תוכנה ליהנות ממאפיינים פיננסיים מאוד אטרקטיביים. ודרך הקריטריון הזה הוא הראה למה למשל נטפליקס בהחלט הייתה חברת טק בעוד ש-WeWork ממש לא. המאמר ההוא נכתב ב-2019 קצת אחרי ש-WeWork הגישו תשקיף לקראת הנפקה והוא התיישן די טוב כי נטפליקס היום היא חברה רווחית וצומחת בעוד ש-WeWork מאז הגישה בקשה לפשיטת רגל. מתן צינגר 10:17 אז יכול להיות תרגיל מעניין לבחון דרך הקריטריון הזה של חמשת השאלות האם למונייד היא חברת טק. הקריטריון הראשון היה שתוכנה יוצרת אקוסיסטם. ללמונייד אין אקוסיסטם. הקריטריון השני הוא שלתוכנה יש עלות שולית אפסית. ללמונייד לעומת זאת יש פרופיל פיננסי של חברת ביטוח. ברבעון האחרון היא צמצמה את שיעור ההפסד ל-77% בלבד שזה שיא היסטורי בשביל החברה וזה מאוד יפה ומרשים אבל זה עדיין אומר שהיא שמרה לעצמה רק 23 סנט מכל דולר של פרמיה שהיא הכניסה. וזאת ברבעון ללא קטסטרופות. היא יכולה לקוות להתקרב לשיעור הפסד שישאיר לה אולי 35 או 40 סנט מכל דולר של פרמיה שזה הסטנדרט בתעשייה לחברת ביטוח מוצלחת אבל גם במקרה הכי טוב זה עדיין פחות מחצי ממה שחברת תוכנה טיפוסית ששומרת לעצמה 80 עד לפעמים 90 סנט של רווח גולמי מכל דולר של הכנסה. הקריטריון השלישי היה שתוכנה משתפרת עם הזמן. זה בהחלט נכון בהרבה מובנים לגבי הפלטפורמה של למונייד. הקריטריון הרביעי הוא שתוכנה מאפשרת מינוף אינסופי ויכולה לשרת כל אחד בכל מקום. אבל זה ממש לא נכון לגבי ביטוח. הרגולציה דורשת השקעה מאוד גדולה של זמן ומאמץ וכסף כדי להיות מסוגלים להציע סוג חדש של ביטוח בעוד סטייט נוספת בארצות הברית שלא לדבר על השקה של מוצרים במדינות נוספות מחוץ לאמריקה. ומעבר לזה יש עניין של איסוף של מידע והתאמות שצריך לעשות במודלים של ה-underwriting ובבוטים של הצ'אט כדי להציע עוד מוצרים בעוד שווקים חדשים בצורה אפקטיבית. הקריטריון החמישי היה שתוכנה מאפשרת עלות אפסית לטרנזקציות וזה בהחלט נכון מאוד לגבי למונייד שמוכרת ביטוח במודל של שירות עצמי באמצעות הצ'אטבוט שהם קוראים לו מאיה. אז אם נסכם, המודל העסקי של למונייד מקבל שתיים מתוך חמש במבחן הזה והיא לא ממש עוברת בתור חברת טק במובן של מודל עסקי שיכול ליהנות מהיתרונות הכלכליים של חברת טק ולייצר תשואה שתצדיק השקעה של הון סיכון. וזה כמובן מבחן שהוא מומצא, הוא לא מאוד רשמי אבל הוא עוזר לזהות שלוש נקודות תורפה ברעיון של לבנות חברת ביטוח עם דולרים של ונצ'ר קפיטל. נקודת התורפה הראשונה היא שלא נוצר פה אקוסיסטם פעיל עם פעילות שמשפרת את הפלטפורמה גם בלי השקעה ובה מאמץ מצד למונייד ואולי למונייד אפילו הייתה יכולה לעשות לו מונטיזציה בהמשך הדרך. נקודה שנייה היא ששולי רווח הגולמי מאוד מאוד נמוכים ויש תקרה של עד כמה הם יוכלו להשתפר גם בתסריט הכי ורוד. ונקודה שלישית היא שהסקייל הוא מוגבל וכל הרחבה שלו כרוכה בהרבה חיכוך ודורשת עוד השקעה משמעותית. אז אולי זאת לא השקעה שמתאימה להון סיכון. אולי. מצד שני, disruption. חברות הביטוח הגדולות הן incumbents בנות מאה שנים שהוקמו הרבה לפני האינטרנט ולמונייד היא סטארטאפ טכנולוגי עם פלטפורמה שתוכננה מהתחלה לעידן הסמארטפון וה-AI. אז Innovator's Dilemma אמור לשתק את ה-incumbents ולאפשר ללמונייד לכבוש בסוף את השוק. רק צריך להיות סבלניים, נכון? כי אמרנו ש-disruption לפעמים לוקח קצת זמן. אבל השקעה ב-disruption זה דווקא דבר שמאוד מתאים בשביל הון סיכון. מתן צינגר 12:56 אז האם למונייד באמת עושה disruption? בפרקים הקודמים הסברנו שיש בעיה עם זה שתיאוריית ה-disruption של קליי קריסטנסן נהייתה כל כך פופולרית כי אנשים התחילו להשתמש במילה disruption כדי לתאר כל שיפור טכנולוגי ותיאוריית ה-disruption נפלה קורבן להצלחה של עצמה. כי בעצם כל דבר שמאפשר לייצר דברים או לספק שירותים בצורה יעילה יותר הוא שיפור טכנולוגי, זה המשמעות של המילה טכנולוגיה. המושג הזה נוצר עוד הרבה לפני הסיליקון ואלי, עוד אפילו לפני שבעמק סנטה קלרה גידלו תפוזים שלא לדבר על לפני שוויליאם שוקלי חזר לפאלו אלטו והביא לשם את שמיניית הבוגדים. אבל האם זה אומר שכל חברה שמייעלת איזה שהו מאפיין של איזה שהו מוצר הולכת להיות disruptor? גם על זה כבר דיברנו שוב ושוב ושוב. קריסטנסן מבחין בין שני סוגים של חדשנות. בין טכנולוגיות שהן sustaining innovation לבין טכנולוגיות שהן disruptive innovation. טכנולוגיות שמשפרות מוצרים קיימים גם אם בצורה מאוד דרמטית הן sustaining technologies ואלו רוב ההתקדמויות הטכנולוגיות והן לרוב מיטיבות עם החברות שכבר מבוססות ומובילות את השוק. טכנולוגיות שהן באמת disruptive מביאות הצעת ערך שונה באופן דרמטי, הן מאפשרות לשוק חדש להיווצר או שהן משרתות הרבה יותר טוב לקוחות שהיו בשוליים עבור החברות המובילות. ורוב השיפורים הטכנולוגיים הם sustaining technologies, הם מחזקים את החברות הקיימות והם לא משנים את המבנה התחרותי בשוק. הנה קליי קריסטנסן מסביר מה יקרה לכם אם תנסו להיכנס לשוק מבוסס ותתחרו בחברות שמובילות בו עם sustaining innovation. קליי קריסטנסן 14:12 Now, some of the innovations that help good products better are incremental innovations, others are dramatic breakthrough innovations, but we use a word for them that we call sustaining innovations, which was on the last slide. because they're really important. almost always incumbent companies who are the leaders on the left hand side of the diagram find themselves still on top of the industry when these battles of sustaining innovations are over. and if you want to start a new business and you want it to be successful and you think you can beat the incumbents by making better products that you could sell for better profits to the customers' best competitors, they will kill you. and the evidence is really very strong. it doesn't matter how big or powerful you are, if you think that you can beat the incumbents in their market, they will, they will kill you. we could spend a lot of time on that. מתן צינגר 15:21 ולעומת זאת disruptive technologies מאפשרות משהו שלא היה אפשרי לפני כן או מחיר שלפני כן לא הייתה לו ייתכנות כלכלית. בן תומפסון הסביר במאמר שלו שהגדרה הזאת תקפה גם לגבי נטפליקס, גם לגבי Airbnb, גם לגבי אובר. כולם הפכו לדיגיטלי משהו שהיה חיוני למתחרים שלהם ועשו לו קומודיטיזציה בין אם זה זמן או אמון. אבל הוא הסביר שלא בטוח שזה היה תקף לגבי WeWork כי עד כמה שהחברה הזאת הייתה ייחודית, הדבר העיקרי שהם הסתמכו עליו ולא היה אפשרי קודם היה היכולת לגייס כמות אדירה של כסף מסופטבנק. וזאת השאלה הגדולה לגבי סיפור ה-disruption של למונייד. אין ספק שזה מרשים לראות אופרציית ביטוח שהיא דיגיטלית מקצה לקצה אבל בלי חדשנות שהיא באמת disruptive היא כנראה לא תצליח לשנות את מבנה השוק שמורכב מחברות ששולטות בו כבר קרוב ל-100 שנה והיא לא תצליח לבסס לעצמה פלח מספיק גדול ומספיק רווחי שיצדיק את כל ההשקעה העצומה הזאת. אז השאלה הבאה שניסיתי לענות עליה היא האם למונייד באמת עושה disruption? מתן צינגר 16:13 בואו נבחן את זה ביחד, נחבוש את משקפי החוף המערבי וננסה למצוא את סיפור ה-disruption של למונייד. בשביל לעשות את זה אז האזנתי לכל השיחות עם אנליסטים, ליום המשקיעים, קראתי את התשקיף והאזנתי לכל הפודקאסטים שהפאונדרים התארחו בהם. ועשיתי רשימה של תשובות אפשריות לשאלה איך למונייד עושה disruption. אז הנה שבעה סעיפים שהיו ברשימה שלי בואו ננתח אותם ביחד. הסבר ראשון, למונייד נוטה לצייר את התחרות שלה בתור סוכנים זקנים וזועפים ואנלוגיים שמדברים בטלפון ועובדים עם קלסרים וניירת ויש להם עטים בכיס של החולצה והם שולחים פקסים. אז זה קלאסי לעשות להם disruption עם ביטוח בשירות עצמי שעוקף את הצורך לדבר עם סוכן. אבל התמונה הזאת היא לא ממש מדויקת. דיברנו על זה כבר בפרק 10. גייקו משווקים ביטוח באופן ישיר בלי סוכנים כבר מאז 1936, כמעט 90 שנה. ווורן באפט הסביר על היתרונות של המודל הזה כבר במאמר שהוא כתב ב-1951. הסבר שני, למונייד מציעה חוויה שהיא דיגיטלית מקצה לקצה וזה נכון אבל גם חברות כמו גייקו, פרוגרסיב או סטייט פארם כולן מאפשרות לרכוש ביטוח תוך דקות דרך האינטרנט. חוויתי את זה בעצמי בפעם הראשונה שקניתי רכב בליסינג באמריקה. המשא ומתן בסוכנות רכב היה די מתיש וארוך ובסוף כשהסכמנו על מחיר היה צריך רק לחתום על הניירת ואז הנציגה שם אמרה לי שהיא הולכת לצלם כמה עותקים ושהיא רק צריכה לראות את הביטוח שלי בשביל לשחרר את הרכב. וכאילו לא היה לי סוכן, לא היה לי ביטוח, לא הבנתי שזה חלק מהעניין, לא כל כך ידעתי מה לעשות אבל בזמן שהיא צילמה את המסמכים נכנסתי פשוט לאתר של גייקו מהטלפון שלי ועוד לפני שהיא חזרה מלצלם את המסמכים כבר היה לי ביטוח. אז אולי אג'יט ג'יין אמר שיש לגייקו 600 מערכות לגסי והם עובדים על לפשט את הארכיטקטורה וכן הלאה אבל בכל זאת הם הצליחו למכור לי כבר לפני לא מעט שנים ביטוח דרך הטלפון שלי תוך כמה דקות וזה אפילו היה די זול. סעיף שלוש, בנובמבר 2020 הוונצ'ר קפיטליסט צ'מאט פליהפיטיה הכריז שלבאפט היה את גייקו אני בוחר את מטרומייל. מטרומייל היה סטארטאפ שהציע ביטוח רכב שמתבסס על טלמטיקה ומציע מודל תמחור לפי מייל. וצ'מאט הביא את החברה הזאת לשוק הציבורי באמצעות ספאק ואחרי שהמניה של מטרומייל ירדה ביותר מ-90% כמו הרבה מהספאקים של צ'מאט, למונייד קנתה את החברה הזאת. וככה למונייד השיגה דריסת רגל גדולה בשוק ביטוח רכב ואולי היא גם באמת עושה שם disruption כמו שצ'מאט הכריז. ובכן, דיברנו כבר בפרק הקודם על זה שפרוגרסיב השיקו טלמטיקה כבר לפני 15 שנה ועל סיפור ההצלחה שהיה להם עם זה שאפשר להם לעקוף את גייקו. ועל זה שגם גייקו כבר משתמשים בטלמטיקה וכבר בונים מחדש את כל המערכות שלהן כדי לשלב את זה בצורה יותר אפקטיבית. אז אני לא בטוח שעדיין נשאר פה מקום ל-disruption עם תמחור שמבוסס על טלמטרי שמגיעה מהרכב אחרי שגם פרוגרסיב וגם גייקו כבר נמצאות בשלבים מתקדמים של לשלב את זה. הסבר רביעי, למונייד מספקת חווית לקוח יוצאת מהכלל, הם מדגישים בשקפים שלהם שציוני ה-net promoter score שלהם משתווים לציונים של טסלה ואייפון. וזה מעניין שהם בחרו בשתי הדוגמאות האלה. אלו בדיוק הדוגמאות שדיברנו עליהן בפרק הראשון כשהסברתי מהי חשיבת חוף מזרחי. אלו בדיוק שני מוצרים שאנשי החוף המזרחי לא יצליחו להצדיק את השווי שלהם עם אקסל כי היה צריך חשיבת חוף מערבי כדי לזהות את המהפכה האדירה והערך שהם יוצרים. אז אולי זה גם הסיפור של למונייד. האמת שקצת קשה לראות את זה בגלל שיש הבדל מאוד גדול בין ביטוח לבין טלפון ומכונית. אנשים מבלים כל היום הרבה זמן במכונית שלהם שלא לדבר על כמה שעות ביום הם משתמשים בטלפון. אבל במוצר ביטוח שלהם הם נזכרים אולי פעם בשנה כשצריך לחדש אותו ואולי עוד פעם אם חלילה הם צריכים להגיש תביעה. זה לא משהו שהם שואבים ממנו ערך וסיפוק על בסיס יומיומי. זה לא משהו שהם מתלהבים להראות לחברים שלהם כמו לקחת אותם לסיבוב בטסלה או להראות להם את התמונות שיוצאות ממש טוב בדגם החדש של אייפון. וזאת הסיבה שהרבה אנשים מוכנים לשלם פרמיה בשביל מוצר שהם תופסים כיוקרתי כמו אייפון או טסלה אבל ביטוח נתפס כקומודיטי. באפט הסביר את זה כבר ב-95. אז ציון NPS גבוה זה נהדר וחשוב וכל הקרדיט ללמונייד שהם הצליחו להשיג את זה אבל ההשוואה לטסלה ולאייפון היא קצת מבלבלת. הרבה לקוחות קונים אייפונים למרות שיש טלפונים הרבה יותר זולים של סמסונג או קונים טסלה למרות שהם יכולים לקנות הונדה יותר זולה. אבל קשה לדמיין שמישהו יסכים לשלם מחיר גבוה יותר רק בשביל שהביטוח שלו יהיה מלמונייד אם הוא יוכל לקבל הצעה זולה יותר מסטייט פארם. הסבר חמישי, בתחילת הדרך למונייד טענו שהמודל העסקי שלהם מתבסס על מחקר של דן אריאלי ומעודד לקוחות להימנע מניפוח של תביעות וזה היה נשמע מאוד טוב ומלהיב אבל תשע שנים מאוחר יותר עדיין לא ראינו עדויות שתומכות בתיאוריה הזאת ומאז גם התפרסמו כמה דברים על דן אריאלי ששמים קצת בערבון מוגבל את המחקר שלו על דברים כמו אמון ואמירת אמת. וגם פה יש לי אנקדוטה אישית. היה לנו כשגרנו בארצות הברית היה לנו ביטוח דירה של הומסייט והבאנו פעם את השמאי שלהם אחרי שהייתה נזילה במקרר שעשתה נזק לרצפה. והשמאי העריך את הנזק ובטופס שהוא מילא הוא בטעות הכפיל פי חמש את הנזקים והומסייט אישרו את הצ'ק הזה שהיה בדרך ואני התקשרתי להגיד להם שהשמאי עשה טעות וזה צריך להיות רק חמישית מהכסף. ועד כמה שידוע לי לא הפעילו עליי טריקים של כלכלה התנהגותית בשביל זה, פשוט לא הרגשתי בנוח לשמור כסף שלא מגיע לי. סעיף שש, ללמונייד יש צ'אטבוטים להחתמה של לקוחות חדשים ולטיפול בתביעות. והם באמת מאוד מרשימים אבל העניין הוא שבחברות אחרות בשביל להצטרף פשוט צריך למלא טופס ווב באתר. אז אני לא בטוח שהחוויה של צ'אט לעומת טופס היא באמת יתרון כל כך משמעותי. וזה נכון שכדי להתמודד עם תביעה צריך לשלוח מייל ולענות על כמה שאלות בטלפון אבל השאלה אם זה יספק יתרון תחרותי שהוא בר הגנה אם זה יספק משהו שאפשר לרכוב עליו בדרך ל-disruption ובמיוחד בעידן שבו כל כך קל לבנות צ'אטבוטים מאוד מתוחכמים עם כמה קריאות API ל-OpenAI או Azure, AWS. ונקודה שביעית שהיא בעיני הנקודה הכי קריטית כדי לתמוך בסיפור של disruption. למונייד לא מגדילה את השוק והיא לא משרתת טוב יותר לקוחות קיימים בשוק שמוזנחים על ידי החברות שמובילות אותו. הם התחילו בהתחלה עם סיפור של למכור renters insurance ב-5 דולר לחודש בניו יורק אבל לא נראה שזה עיקר הקובץ של העסק שלהם מאז או שהם הצליחו לבנות שם עסק מאוד גדול ורווחי. וזה בניגוד לאובר למשל שהגדילה פי 10 או 20 X את שוק הנסיעות בתשלום לעומת מוניות או Airbnb שעושה אותו דבר למקומות לינה או פייבר שעושה את זה לשימוש בפרילנסרים. למונייד לא מוכרת פוליסות ביטוח שאולי לא היו נמכרות אחרת. אז גם אחרי שבדקתי שבעה הסברים אפשריים לא הצלחתי לבנות הסבר משכנע של איך למונייד היא סיפור disruption וזה השאיר רק דבר אחד אחרון ברשימה. מתן צינגר 22:12 אז זה משאיר רק את הבינה המלאכותית. הנה דניאל שרייבר המנכ"ל של למונייד מסביר את זה ביום המשקיעים בנובמבר 2022. דניאל שרייבר 22:21 In the 17th century a lot happened in the world of statistics. Pascal and Fermat framed the basics of probability theory. Jacob Bernoulli formulated the famous law of large numbers and suddenly statistics was put on a firm footing in a way that it never had hitherto. Now insurance is fundamentally at its core the business of monetizing statistics and data. and it would therefore be no surprise if there was a discontinuous innovation in the field of data and statistics for that to expose a rift, to create a disruption in the world of insurance. and for it to advantage people and companies formed post that rift. and so it was. not a single insurance company and they've been around for many many many millennia. not a single insurance company that predated Pascal and Fermat survived the scientific revolution. whereas the newly founded companies in the late 1600 and early 1700s that use these newfangled ideas about how to handle statistics and data... well they have not merely survived but they have thrived for these 300 years. but let us not confuse longevity for immortality. because what we are living through now, the digital revolution, is akin to the scientific revolution in the changes that it is creating in the world of statistics and data. מתן צינגר 23:49 אז הנה, מצאנו. תיאוריית ה-disruption של למונייד הולכת בערך ככה: היא רוכבת טוב יותר על המהפכה הדיגיטלית מאשר חברות הביטוח הוותיקות, היא בונה flywheel של לאסוף יותר דאטה, לאמן מודלים טובים יותר, לחזות הסתברויות טוב יותר, להציע מחירים טובים יותר, למשוך יותר לקוחות, לאסוף יותר דאטה וכן הלאה וכן הלאה שזה די דומה לאופן שבו פרוגרסיב עשו disruption לגייקו. דיברנו על זה בפרק 11. אז זה הנרטיב של למונייד תעשה disruption לתעשיית הביטוח. הפלייוויל הזה ימשיך להסתובב לעוד ועוד איטרציות וכשאיכות האלגוריתמים תהיה מספיק בשלה כדי שיהיה אפשר להבחין ביתרון הברור שלהם זה יהיה מאוחר מדי עבור חברות הביטוח המבוססות. למונייד כבר תהיה שם כדי להציע פוליסות ביטוח במחירים הרבה יותר נמוכים ועדיין תיהנה מיחס הפסד טוב יותר מהתחרות והשחקנים המובילים לשעבר ינסו לרדוף אחרי למונייד ולשפר את האלגוריתמים והאוטומציה שלהם אבל זה כבר יהיה מאוחר מדי בשבילם. השאלה היא האם להשתכנע מהנרטיב הזה. מתן צינגר 24:41 הגילוי הנאות הוא שהייתי מאוד רוצה שזה יקרה, לא כי אני מחזיק במניות של למונייד, אני לא, אלא כי אני מחזיק בפודקאסט שעוסק בסיפורים כאלה של disruption. ואם סיפור ה-disruption של למונייד יצליח זה יהיה פרק שאני מאוד איהנה להקליט. אבל האם אני חושב שסביר שזה יקרה? קשה להגיד. כל המהות של ביטוח זה להתאים בצורה הכי טובה בין סיכון לבין מחיר וזה אולי יכול להיות משכנע שלמונייד יכולה לשלב הרבה יותר נתונים בקבלת ההחלטות של האלגוריתמים שלה. אבל השאלה אם בכל קטגוריה ביטוח רכב, ביטוח דירה וכן הלאה היא תמצא פרמטרים או דרכים לפלח לקוחות שמקיימים גם את זה ש-1: החברות המסורתיות לא משתמשות בהם, 2: שזה יזיז את המחט בצורה מספיק משמעותית ו-3: שיהיה מספיק קשה ומספיק יקר לחברות המבוססות בכל קטגוריה לעשות בדיוק את אותו דבר למשך מספיק זמן שיאפשר ללמונייד לפתוח פער מספיק משמעותי. פרוגרסיב מצאו משהו כזה שענה על שלושת התכונות עם טלמטיקה והצליחו לעקוף את גייקו במיקום התחרותי שלהם בשוק. אבל עצם הסיפור הזה ממחיש עד כמה incumbents הם לא באמת מיושנים ואנלוגיים כמו שבלמונייד מנסים לפעמים לצייר אותם. אז קשה להגיד אם בכל זאת יישאר פה איזשהו חרך שאפשר לפרוץ דרכו לעמדה מובילה בשוק. השקעה לפי הנרטיב של למונייד היא disruptor בתעשיית הביטוח היא יותר מכל דבר אחר עדיין השקעה בסטארטאפ. הדגם למודל מוכח שרק צריך לעשות לו סקייל. יש כמה נקודות שהן מאוד מהותיות וקריטיות בתזה שעדיין צריך לעשות להם וולידציה. וזה נכון שלמונייד מציגים ניצנים של נתונים מעודדים אבל זה חוזר לנקודה שאיתה התחלנו את הפרק הזה. למונייד נסחרת בבורסה של ניו יורק ומכוסה על ידי אנליסטים שמתמחים בחברות ביטוח, לא בסטארטאפים או בחדשנות. ובבורסה של ניו יורק בינתיים לפחות מעריכים את השווי על בסיס, ובכן הנרטיב שללמונייד היא חברת ביטוח צומחת עם UX מעולה אבל חיתום חלש עד בינוני. עד כאן להיום, נמשיך בפעם הבאה.
        ]]></content:encoded>
    </item>
    
</channel>
</rss>